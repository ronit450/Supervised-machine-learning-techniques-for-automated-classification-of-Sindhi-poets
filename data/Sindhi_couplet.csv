Couplet,Poet
"وَحۡدَہٗ جَي وَڍِيا، ڪِئا اِلّاَاللهَ اَڌَ،
سِ ڌَڙَ پَسِي سَڌَ، ڪِه اَڀاڳِيَ نہ ٿِئي.",Shah Abdul Latif Bhitai
"وَحۡدَہٗ لا شَرِيکَ لَهٗ، اِيُّ ھيڪَڙائِيَ حَقُّ،
ٻِئائِيَ کي ٻَکُ، جَنِ وڌو سي وِرَسِئا.",Shah Abdul Latif Bhitai
"پاڻِهۡ پَسي پاڻَ کي، پاڻِهۡ  ئِي محبوبُ،
پاڻِهۡ خَلقي خُوبُ، پاڻِهۡ ئِي طالبُ تِن جو.",Shah Abdul Latif Bhitai
"سو ھِيُ، سو ھُو، سـو اَجلُ، سو اللهُ،
سو پِرين، سو پَساھُ، سو ويرِي، سو واھَرُو.",Shah Abdul Latif Bhitai
"پڙاڏو، سو سَڏُ، وَرُ وائِيَ، جو جَي لَھين،
ھُئا اَڳِھِمۡ گَڏُ، ٻُڌڻَ ۾ ٻَہ ٿِئا.",Shah Abdul Latif Bhitai
"ايڪُ قَصَرُ، دَرَ لَکَ، ڪوڙِين ڪَڻِسِ ڳِڙکِيُون،
جيڏاہُ ڪريان پَرَکَ، تيڏاہُ صاحبُ سامُهون.",Shah Abdul Latif Bhitai
"اَگِهي آَگهائِي، رَنجُ پِرِيان کي رَسيو،
چَکِيَم چڱائِي، سورانگهي سُورِيءَ تان.",Shah Abdul Latif Bhitai
"سُورِيءَ سَڏُ ٿِيو، ڪا ھَلَندِي جيڏِيُون؟
وَڃَڻُ تَنِ پِيو، نالو نيِهُ ڳِنَنِ جي.",Shah Abdul Latif Bhitai
"سُورِيءَ مَٿي سيڻَ، ڪِھَڙي ليکي سَنَرا؟
جيلَه لَڳا نيڻَ، تي سُورِيائي سيجَ ٿِي.",Shah Abdul Latif Bhitai
"سُورِيَ چڙهڻُ، سيڄَ پَسڻُ، اِيُ ڪَمُ عاشِقَنِ،
پاھُون ڪِينَ پَسَنِ، سائُو ھَلَنِ سامُها.",Shah Abdul Latif Bhitai
"ڪاتِي تِکِي مَ ٿيي، مَرُ مُنِيائي هوءِ،
مانَ وِرمَنِ توءِ، مون پريان جا هَٿڙَا.",Shah Abdul Latif Bhitai
"ڪاتي جا قريبَ جي، سا هَڏَ چِيري چَمُ،
عاشقَن پَھِجو اڱُ، للهِ ڪارڻِ وَڍئو.",Shah Abdul Latif Bhitai
"جان وَڍين تان ويهُ، نہ تہ وٺِئو واٽَ وانءُ تون،
هِيُ تَنِين جو ڏيهُ، ڪاتِي جَنِين ھَٿَ ۾.",Shah Abdul Latif Bhitai
"سِرُ جُدا، ڌَڙَ ڌارَ، دوڳَ جَنِين جا ديڳ ۾،
سي مَرُڪن پَچارَ، ھَڪيا جَنِ جي هَٿَ ۾.",Shah Abdul Latif Bhitai
"ديڳيين دوڳَ ڪَڙهنِ، جِتِ ڪَڙِيين ڪَڙَڪو نہ لھي،
تِتي طَبِيبَنِ، چاڪَ چِڪَندا ڇَڏئا.",Shah Abdul Latif Bhitai
"سِسِي سي گُهرَنِ، جَي واٽِندَڙَ وِچَ ۾،
اُوءِ ڪِي ٻئو پُڇَنِ، سَرو جَنِ سَنباھِيو؟",Shah Abdul Latif Bhitai
"مُلِ مَھَنگو قَطَرو، سِڪَڻُ شَھادتَ،
اَسان عِبادَتَ، نَظَرُ نازُ پِرِيَنِ جو.",Shah Abdul Latif Bhitai
"ھَڏِ نہ وَڻي ھاڻِ مُون، ويڄَنِ جِي وِصالَ،
هِنَ مُھجي حالَ، حَبِيبُ ئِي ھادي ٿِئو.",Shah Abdul Latif Bhitai
"سوئِي راھَ رَدِّ ڪري، سوئي رَهَنُماءُ،
وَتُعِزُّمَنۡ تَشَآءُ وَتُذِلُّ مَنۡ تَشَآءُ.",Shah Abdul Latif Bhitai
"سِڪين ڪُهۡ سلام کي، ڪَرين ڪُهۡ نہ سَلامُ؟
ٻِئا دَرَ تَنِ حَرامُ، اِيُ دَرُ جَنِين دَيکئو.",Shah Abdul Latif Bhitai
"مِٺايا مِٺو گَهڻون، ڪَڙو ناھِ ڪلامُ،
سُڪُوتُ ئِي سلامُ، پِريان سَندي پارَ جو.",Shah Abdul Latif Bhitai
"پِريان سَندي پارَ جِي، مِڙَئِي مِٺائِي،
ڪانِه ڪَڙائي، چَکين جَي چَيت ڪَري.",Shah Abdul Latif Bhitai
"ڄاڻِي ٻُجهي جَنِ، توسين سُورَ سَڃَ ڪِي،
تون ڪِيَ سنديُون تَنِ، پَرَ سين پَچارون ڪرين.",Shah Abdul Latif Bhitai
"حَبِيبَنِ هيڪارَ، مَنجها مَھَر سڏُ ڪِئو،
سو مون سڀَ ڄمارَ، اورڻُ اُھوئِي ٿِئو.",Shah Abdul Latif Bhitai
"ڪُھِنِ تان ڪَرَ لَھَنِ، ڪَرَ لَھَن تان ڪُھِنِّ،
سيئِي ماءِ مُھَنِّ، سيئِي راحَتَ رُوحَ جِي.",Shah Abdul Latif Bhitai
"جان ڪي ڪَري طَبيبُ، دارُون هِنَ دردَ جا،
هَڻيو سي حبيبُ، اُکوڙيو اَڌَ ڪَري.",Shah Abdul Latif Bhitai
"هَڻُ حَبِيبَ! هٿُ کَڻِي، ٿيڪ مَ ٿورو لاءِ،
پرين! تنھنجي گهاءِ، مَران ته مانُ لَهان.",Shah Abdul Latif Bhitai
"جِتِ حَبيبَ هَڻن، نائُڪَ پَري نينهن جِي،
تتي طبيبَنِ، وِڄا وَڃي وِسَري.",Shah Abdul Latif Bhitai
"هَڻين جي حَبيبَ! مَحبَتي مَيا ڪري،
پُڇان ڪِينَ طَبِيبَ، هوندَ گهائنِ سين ٿي گهارِيان.",Shah Abdul Latif Bhitai
"چوري چَنگُ، ٻَنگُ لهِي، حَبيبَنِ هنيوس،
ٻُجهان ٻاڻُ لڳوس، ڪاناريو ڪَرَ کڻي.
",Shah Abdul Latif Bhitai
"اَڄُ پُڻ ڪَنجهو ڪَنجهَه، واڍوڙڪي مَنهَين،
جُي پُڻ پين سَنجهَه، هُوءِ پِنيُون هُوءِ پَٽِيُون.",Shah Abdul Latif Bhitai
"اَڄُ پُڻ ڪهڙي دانهن، واڍوڙڪيءَ مَنهين،
ويڄَ ورائي ٻانهن، چوري چاڪَ نِهاريا.",Shah Abdul Latif Bhitai
"ويچارا واڍوڙَ، سَدا شاڪِر سُورَسين،
تاڻِينِ مَٿي توڙ، اوري ڪَنِ نه آسرو.",Shah Abdul Latif Bhitai
"ويڄَنِ سين وائيءَ پِيا، ڪِري نه ڪيائون،
جي پَندِ پارِيائُون، ته سِگهائي سَگها ٿِيا.",Shah Abdul Latif Bhitai
"ويڄَن سين وائيءَ پيا، ڪِرِي ڪَنِ نه پاڻِ،
اَگها ان اُهڃاڻ، پَسو! سُور سِجهائيا.",Shah Abdul Latif Bhitai
"آهي گهڻو اَگهَن جو، تَرَسُ طَبِيبَن،
ڪَيو وَسُ ويڄَن، تان ڪِري ري ڪِينَ ٿئي.",Shah Abdul Latif Bhitai
"تَرَسُ طَبِيبَن جو، جَڏَن ڪيو نه جات،
جي ويڄن جي واتِ، دارُونئان سي دُورِ ٿيا.",Shah Abdul Latif Bhitai
"اَگها ئي سگها ٿيا، جي ويٺا وَٽِ ويڄَن،
ترسِي طَبيبَنِّ، چيٺي هوند چڱا ڪيا.",Shah Abdul Latif Bhitai
"پاڙي ويڄَ هُئامِ، تان مُون مُورُ نه پُڇيا،
تيلاهيِن پِيامِ، موريسَرَ اَکيَنِ ۾.",Shah Abdul Latif Bhitai
"هارِئا! تو هِرِي، ڪُپَڇُ ڪايا سين ڪِيو،
ڪَرِيين جي ڪِرِي، ته تون تَوانو ٿِيين.",Shah Abdul Latif Bhitai
"ويڄَ! مَ ٻُڪِي ڏي، اَلا! چَڱِي مَ ٿيان،
سَڄَڻُ مانَ اَچي، ڪَرَلاهُو ٿِي ڪَڏِهين.",Shah Abdul Latif Bhitai
"هاريا ويڄَ مُياسِ! سُڌِ نه لهن سُورَ جِي،
پرِيان کي چَوندياس، ته تَرَسُ طَبيبَنِ ڇَڏِيو.",Shah Abdul Latif Bhitai
"ويهَڻُ ويڄَنِ وَٽِ، جي سِکين ته سَگهو ٿيين،
اَڳِين عادَتَ مَٽِ، ته اَگها! عاجِزُ نه ٿِيِين.",Shah Abdul Latif Bhitai
"هُئين ته ويڄَنِ وَٽِ، تون ڪيئن جِيءَ جَڏو ٿيين؟
سِرُ ڏيئِي ۾ سَٽِ، ڪُه نه ڪِيَئِي ڊڀَڙا؟",Shah Abdul Latif Bhitai
"ڪُٺِيَس ڪُويڄَنِ، تَنَ طبيبَ نه گَڏِيا،
ڏيئي ڏَنڀَ ڏَڏَنِ، پاڻان ڏِيلُ ڏُکوئيو.",Shah Abdul Latif Bhitai
"اَگهَنِ مِڙِي اَڄُ، ڪِيو سَڏُ صِحَتَ کي،
ڏورِ، ڏُکَندا ڀَڄُ، مِهرِيءَ مُنهن ڏيکاريو.",Shah Abdul Latif Bhitai
"پُرِي پَتَنگَ آئيا، سِرِي سَهائٖي هيٺِ،
ٿِيندا ڏيٺاري ڏيٺِ، مَٿو ڏِيندا مَچَ کي.",Shah Abdul Latif Bhitai
"پَچائي پَهاڻُ، جَنِ رَساڻِئو رُڪَ کي،
تَنِين سندو ڄاڻُ، آهي آڳَڙِيَنِ کي.",Shah Abdul Latif Bhitai
"سِرُ سانداڻِ ڪري، پُڇِجِ گَهرُ لُهارَ جو،
ڌَڪَنِ هيٺِ ڌَريٖ، ماَن گَڏيئِي رُڪَ سين.",Shah Abdul Latif Bhitai
"سَهين جيئن سانداڻِ، ڌَڪَنِ مَٿي ڌَڪَڙا،
وَهِه وِڃائي پاڻِ، ڏي ڏَٻائُون ڏڱرين.",Shah Abdul Latif Bhitai
"ٻارِيو اُجهائِين پِرِين، اُجهايو ٻارِينِ،
مون کي ٿا مارِينِ، لُئا لُهارَنِ جا!",Shah Abdul Latif Bhitai
"اَڄُ آڳَڙِيا آئِيا، سُوڌا سِراڻِي،
پياري پاڻِي، تيغُون ڪَندا تِکِيُون.",Shah Abdul Latif Bhitai
"اَڄُ آڳَڙِيا آئِيا، سائُو ڪٖي سُڄاڻَ،
لاهِيندا مورِياڻَ، رُڪُ ڪَرِيندا پَڌرو.",Shah Abdul Latif Bhitai
"سَرَها ڏِٺَمِ سٖي، جَنِ ساڃاءِ سِراڻِ سين،
تَيغَ تَنِين جي کي، ڪَٽُ نه لڳي ڪَڏهِين.",Shah Abdul Latif Bhitai
"ايڪُ پِيالو! ٻه ڄڻا، عشقُ نه ڪري اَڌَ،
اِيَ تان ساعِرَ سَڌَ، ڪَيئِي جا قوال سين.",Shah Abdul Latif Bhitai
"جيڏانهن قاتِلَ ڪوڙَ، اَکيُون اوڏانهين کَڻي،
وِهُ تَنِين جِي ووڙَ، جَنِين سانگُ نه ساهَ جو.",Shah Abdul Latif Bhitai
"اَکِيون اوڏاهين کَڻي، جيڏانهن قاتلَ ڪُلِ،
مَٿو ڪَنِ نه مُلِ، پِڪَ برابر پانهنجو.",Shah Abdul Latif Bhitai
"قاتِلُ ڪمائِي ڪَري، وِهُ ماکِي جي ڪَنِ،
وَٽان ويهِي تَنِ، پِيج ڪي پياليُون.",Shah Abdul Latif Bhitai
"آڻي اُتَرَ واءَ، موکِيءَ مَٽَ اُپَٽِيَا،
مَتارا تنهين ساءَ، اَچَنِ سِرَ سَنباهِيو.",Shah Abdul Latif Bhitai
"جُہُ سٖي اَڱڻِ آئِيا، ته سَرو ڪَندا سُڃَ،
سائِي ٿينديَنِ اُڃَ، هِي پِيتو! هُو آڻِ ڪِي!",Shah Abdul Latif Bhitai
"موکي چوکي نہ ٿئي، اصل اوڇي ذات،
وَٽُيون ڏيئي واتِ، متارا جنھن مارِيا.",Shah Abdul Latif Bhitai
"مَتارا مَرِي وِيا، موکِي! تون نَه مَرين!
ڪيٖهِي پَرِ پَرين، ڏُکِي! ڏاتارَنِ ريٖ؟",Shah Abdul Latif Bhitai
"مَتارا مَرِي ويا، مَوکِي! تُون ڀِي مَرُ،
تنهنجو ڏوس ڏَمَرُ، ڪونَه سَهَندو اُنِ ريٖ.",Shah Abdul Latif Bhitai
"اَڃا کُوريٖ ماڳَ، مَٽَ، ڪُٽِڪا، ڪَٽَ گهڻا،
لاهي ويٖههُ مَ لاڳَ، موکِي مَتارَن جا.",Shah Abdul Latif Bhitai
"آٽِي ٿِيءُ اَڱارُ، کامِي کِردارَنِ سين،
پَسين سي ڀَتارَ، پُرِ پِيتوئي جَنِ سين.",Shah Abdul Latif Bhitai
"ڪَلاڙِ نِئُون ڪاءِ، مَتِ نه سِکين مون هِنيان!
رُوئنديٖ راتِ، وِهاءِ، چِڪائيندي بَٺِيون.",Shah Abdul Latif Bhitai
"موکِيءَ مَٽَ اُپَٽِيا، اَڇا اڱڻ ڌارِ،
اِيندا تو دَربارِ، وِهَ پِيَئندا وَٽِيون.",Shah Abdul Latif Bhitai
"ڏِنٖي ڏُکويا، اَڻَ ڏِنٖي راضِي ٿِيا،
صُوفِي تي ٿِيا، جيئن ڪِين کنيائون پاڻ سين.",Shah Abdul Latif Bhitai
"صُوفِيءَ صافُ ڪيو، ڌوئِي وَرَقُ وُجودَ جو،
تنهان پوءِ ٿِيو، جِيئَري پَسَڻُ پِرينءَ جو.",Shah Abdul Latif Bhitai
"صُوفِي چائين، سَڌَ ڪرين، صُوفِينِ اِيءَ نه صَلاحَ،
ڪاٽي رَکُ ڪُلاهه، وِجُهه اُڇَلي آڳِ ۾.",Shah Abdul Latif Bhitai
"عالَمُ آئونءَ ساڻُ، ڀَريو ٿو ڀيٖرَ ڪري،
پاڻَ نه آهي ڄاڻُ، مانڊِيءَ مَنڊُ پَکيڙِيو.",Shah Abdul Latif Bhitai
"طالِبُ ڪَثَرَ، سُونهن سَرُ، اَندرِ رُوميءَ راءِ،
ماڙُهو اِتِ ڪِياءِ، مَنڊُ نه پَسين مَنڊِيو!",Shah Abdul Latif Bhitai
"طالِبُ ڪَثَرَ، سُونهن سَرُ، اِيَءَ رومِيءَ جي رُوءِ،
جَنِين ڏِٺِي جُوءِ، تَنِين ڪُڇيو ڪينِڪي.",Shah Abdul Latif Bhitai
"طالِبُ ڪَثَرَ، سُونهن سَرُ، رُومِيءَ چيو آهي،
تاڙِي جٖي لاهي، ته مَنجَهئيِن مُشاهِدو ٿٖئي.",Shah Abdul Latif Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي رِهاڻَ،
پِهرِين وِڃائِڻُ پاڻِ، پَسَڻُ پوءِ پِرِيَنِ کي.",Shah Abdul Latif Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي راحَتَ،
جَنِين ڏِٺِي سَتَ، تَنِين ڪُڇيو ڪِينَڪِي.",Shah Abdul Latif Bhitai
"طالِبُ ڪَثَرَ، سُونهن سَرُ، اِيَءَ رومِيءَ جِي اوطاقَ،
جي ڀَڄــٖي دَرُ فِراقَ، ته منجهئِين مشاهِدو ٿئـٖي.",Shah Abdul Latif Bhitai
"ٿِيا رَسِيلا رَحمانَ سين، سَڳَرُ سُونهِينِ جي،
آئيون تَنِين کي، واڌايُون وِصالَ جُون.",Shah Abdul Latif Bhitai
"سا سِٽَ نه سارِينِ، اَلِفُ جنهن جي اَڳَ ۾،
ناحَقُ نِهارِينِ، پَنا ٻِيا پرينءَ لَئي.",Shah Abdul Latif Bhitai
"عاشِقُ عَزازِيلُ، ٻيا مِڙَئي سَڌَڙِيا،
مَنجهان سِڪَ سَبِيلَ، لَعنتِي لالُ ٿِئو.",Shah Abdul Latif Bhitai
"وِسَريومِ سَبَقُ، پِهرين سِٽَ نه سَنڀَران،
اَڃا هِيءُ وَرَقُ، هَئــٖي! مُطالِع نه ٿِيو!",Shah Abdul Latif Bhitai
"ڪيو مُطالعُ مون، هُو جو وَرَقُ وِصالَ جو،
تنهن ۾ تُون هِين تُون، ٻِي لاتِ نه لَحظـٖي جيتري.",Shah Abdul Latif Bhitai
"اَکَرَ ڇُتـٖي هيڪَڙي، ٻَهُون جي نه ٻُجَهنِ،
ڪوهُ ڪِبو کي تَنِ، سَڄِي سُڻائي ڳالهڙي.",Shah Abdul Latif Bhitai
"پَڙِهيو ٿا پَڙَهَنِ، ڪَڙَهَنِ ڪينَ قُلُوبَ ۾،
پاڻان ڏوهَه چَڙَهَنِ، جِيَ وَرَقَ وَرائِنِ وِتَرا.",Shah Abdul Latif Bhitai
"اَکَرُ پَڙههُ اَلِفَ جو، وَرَقَ سَڀِ وِسارِ،
اَندَرُ تُون اُجارِ، پَنا پَڙهندين ڪيترا.",Shah Abdul Latif Bhitai
"جيئن جيئن وَرَقَ وَرائِييٖن، تيئن تيئن ڏِٺو ڏوهُه،
تِنهن ڪَهڻيءَ ڪِبو ڪوهُ، جي رَهڻِيءَ رهيو نه سُپِرِين.",Shah Abdul Latif Bhitai
"ڪاتِبَ لِکيٖن جيئن، لايو لامُ اَلِفَ سين،
اَسان سَڄَڻُ تيئن، رَهيو آهي رُوحَ ۾.",Shah Abdul Latif Bhitai
"ڪو ٿو ڪاڳَرَ ڪورِييٖن، ويٺو وڃاييٖن مَس،
ڏورِ تِئائِين ڏسُ، اَکَرَ جِئائِين جُڙيا.",Shah Abdul Latif Bhitai
"هارائِجِ هِنئييٖن ۾، اَلِفَ سَندي اوڙَ،
ته ڪِتابَن جي ڪوڙَ، منجهان ئِي مَعلومُ ٿِئـٖي.",Shah Abdul Latif Bhitai
"ڪوڙييٖن ڪِتابَن ۾، حرفُ مِڙوئي هيڪُ،
جي تو نَظَرَ نيڪُ، ته بِسمِ اللهِ ئي بَس ٿئي.",Shah Abdul Latif Bhitai
"مُلئين مُٺي، ماءُ! جنهن پِتو ڦِٿو پيٽَ ۾،
سُڃاڻِي اَللهُ، ٽُٻِي ڏِنائين ڌوڙِ ۾،",Shah Abdul Latif Bhitai
"اَحد، اَحمَدُ پاڻُ ۾، وِچان مِيمُ فَرَقُ،
آهي مُستَغَرقُ، عالَمُ اِنهِيءَ ڳالهه ۾.",Shah Abdul Latif Bhitai
"دائُودِي دَيُون ڪَري، رَڪَنِ ڪونِهي رَنگُ،
گهوڙِيءَ هيٺِ اَيَنگُ، ڪاهِيو پاکَرِئينٖ هَڻي.",Shah Abdul Latif Bhitai
"دائُودِي دَيُون ڪَري، رَڪَنِ ڪونِهي چيتُ،
گهوڙِيءَ هيٺِ سُچيتُ، ڪاهِيون پاکَرِئيٖن هَڻي.",Shah Abdul Latif Bhitai
"او قابِيلَ! اکين سين، تِيرَ چَلايا تو،
ٻِيو مَرُ ماري سو، جنهن جو پهريون پُورو نَه ٿئٖي.”",Shah Abdul Latif Bhitai
"جي هُو پائِنِ ڪانُ ڪمانَ ۾، ته نَئِي ڏِجِ سِينو،
ڪِجي نه ڪِينو، وَڃِي دَرِ دوستنِ جٖي.",Shah Abdul Latif Bhitai
"پائي ڪانُ ڪَمانَ ۾، مِيان! مارِ مَ مون،
مون ۾ آهِين تون، مَتان تنهنجو ئِي توکي لڳي.",Shah Abdul Latif Bhitai
"ڪَيو ڇَڏِينِ ڪانُ، هَڏِ نه هَڻائِينِ ٿا،
ٿِيا جي نِيشانُ، ته پهرئين سان پُورا هئا.",Shah Abdul Latif Bhitai
"لورِي جِتِ لَڳومِ، اُتِ اُڀوئِي آهِيان،
سُورِهيه پِرِين سَندومِ، مانَ ٻاجهائٖي ٻِيو هَڻٖي!",Shah Abdul Latif Bhitai
"عاشِقَنِ اَللهَ جِي، مَحبَتَ رَکِي مَنِ،
سَندِي سِڪَ پِرِيَنِ، تَنَ ۾ آهي تَنِ جي.",Shah Abdul Latif Bhitai
"عاشِقَنِ اَللهُ، ويرو تارِ نه وِسَري،
آهَه ڪَرِيندي ساهُه، ڪَڏِهن ويندو نِڪَرِي.",Shah Abdul Latif Bhitai
"عاشِقَنِ آرامُ، ڪڏِهن تان ڪونه ڪِيو،
طَعني ڪِيا تمامُ، حَبِيباڻي هيٖڪَڙيٖ.",Shah Abdul Latif Bhitai
"سِڪَ نه آهي سُٿَرِي، کَڻُ پَرُوڙي پيرُ،
ڪُسَڻَ ڌاران ڪيرُ، ڪَري سَڌَ سِڪَڻَ جِي؟",Shah Abdul Latif Bhitai
"جي ڪِين سِڪَڻُ سِکُ، ناتَ پَسُ سِڪَندِيين،
پاسي تَنِين مَ لِڪُ، نينهن نه سُڃَاڻَنِ جي.",Shah Abdul Latif Bhitai
"جان جان ناههِ ضَرُورُ، تان تان طبيبُ ناههِ ڪو،
جُهه سو سَرِيو سُورُ، ڪَرَ ويڄُ وَرِ پيو.",Shah Abdul Latif Bhitai
"سُورُ جِنِين کي سَرِيو، سَرِي تَنِ صِحَتَ،
مُٺِي مُصِيبَتَ، آهي عاشقن کي.",Shah Abdul Latif Bhitai
"جي پِياري پاڻَ، ته ڪَرَهو ٿِي پاڻِي پِيين،
اَڳـٖي اِنَ نياڻَ، اَڻَ ڪوٺِيو ڪونهَ گِهڙي.",Shah Abdul Latif Bhitai
"اَڻَ ڪِي عَيان نه ٿيي، ڪِي پَروڙي ڪونهَ،
سِچِي جيٖهي سونَ، مُنهن نه پيئِي ماڙُهين.",Shah Abdul Latif Bhitai
"اَڻَ ڪِي عَيان نه ٿيي، ڪِي پَروڙي ڪون،
سا سُونهِين ٿي سونَ، اَمُرُ عَطا جنهن جو.",Shah Abdul Latif Bhitai
"جيڪِي ڏِنائُون، سو مان ڳُڻُ ڳَنڍِ ٿيو،
مون کان پُڇيائُون، ٺوڪي اِنهِين ٺوڪَ سين.",Shah Abdul Latif Bhitai
"جيڪي ڏِنائون، سو سِرُ ڏيئِي سَهُه، ڄندڙا!
مَ چَئو ڇِنائُون، اِي پُڻ ڳَنڍِيو سَڄڻيٖن.",Shah Abdul Latif Bhitai
"نَمِي کَمِي نِهار تون، ڏَمَرُ وڏو ڏُکُ،
مَنجهان صَبُرَ سُکُ، جي سَنوارِيا! سَمُجهين.",Shah Abdul Latif Bhitai
"نَمِي کَمِي نِهار تون، ڏَمَرُ ڏولائو،
ٿِيَئِي ساڃائو، جي اُڀِيين اِنَهِين پيرَ تي.",Shah Abdul Latif Bhitai
"ڏَمَرَ پاسو ڏُکَ سين، کاندِ کَٿُورِي هوءِ،
وَاللهُ مَعَ الصّابِرِينَ، آگو اِيهين چوءِ.",Shah Abdul Latif Bhitai
"کَمُ! کَمَندَنِ کَٽيو، هارايو هوڙَنِ،
چَکِيو نه چُوندَنِ، هُو جو ساءُ صَبُرَ جو.",Shah Abdul Latif Bhitai
"کَمَندَڙَنِ گَهرِ کِين، چَوندڙَ چڱا نه ٿيا،
ويڻَنِئُون وِيڌُ پَئي، هَٿِ نه اَچي ڪِين.",Shah Abdul Latif Bhitai
"ڪَنِين ڪينَ پِرائِيو، ڪِيني مَنجهان ڪِين،
جي هوءِ سَٽاڻِي سِيڱ، ته زِهَ ڇِنٖي جوکو ٿِئـٖي.",Shah Abdul Latif Bhitai
"ڪِينَ مائِيندا مَنَ ۾، خودِي ۽ خُدا،
ٻِنِ تراڙِنِ جاءِ، ڪا آهي هيڪَ مِياڻِ ۾؟",Shah Abdul Latif Bhitai
"جَنين سندِي ٻوڏَ ۾، ڀَتو ڀَتيٖن جيءُ،
تُون تَنِين سين پِيءُ، اوڏا اَڏيٖ پکَڙا.",Shah Abdul Latif Bhitai
"ويٺي جَنِين وَٽِ، ڏُکَندو ڏُورِ ٿِئي،
سا مجلَس ئِي مَٽِ، جي حاصلُ هوءِ هزارَ جو.",Shah Abdul Latif Bhitai
"ويٺي جَنِين وَٽِ ڏُکَندو ڏُورِ ٿِئي،
تون تَنِين سين ڪَٽ، اوڏا اَڏي پَکَڙا.",Shah Abdul Latif Bhitai
"چوڏِهينءَ چَنڊُ اُڀِريو اُوڻٽِيهَه پَسيسِ عامَ،
مَٿَسِ ناهِ مَلام، جيڪِي پُڇين پُڇُ سو.",Shah Abdul Latif Bhitai
"سَهسين سِڄن اُڀِريٖ، چوراسِي چَنڊن،
بِاللهِ، ري پِرِيَنِ، سَڀَ اُونداهِي ڀانئيان.",Shah Abdul Latif Bhitai
"چَنڊَ! تنهنجي ذاتِ، پاڙِيان ڪين پِرِيَنِ سين،
تون اَڇو ۾ راتِ، سَڄَڻَ نِتُ سوجِهرا.",Shah Abdul Latif Bhitai
"چَنڊَ! لَڳَنَئِي مَنڊَ، سنجهي ئي سِيخ ٿئييٖن،
ڪَرِ اُونداهِي اَنڌَ، ته مِلان مَحبُوبَنِ کي.",Shah Abdul Latif Bhitai
"چَنڊَ! چُئَيِن حَقُ، جي وِڙهين جي وِچِرين،
ٻه اَکَيُون ٽِيون نَڪُ، تو ۾ ناهِه پِرِيَنِ جيٖهو.",Shah Abdul Latif Bhitai
"اُونداهِيءَ اَڌَ راتِ ۾، پِرِيءَ پَسَايو پاڻُ،
چَنڊُ ڪَتِن ساڻُ، پيهِي وِيو پَڙِلاوَ ۾.",Shah Abdul Latif Bhitai
"تارا تيلِيءَ رُوءِ، لُڌا لالَن! اُڀِرين،
جِهَڙو تو صُبُوحِ، تَهڙي صافِي سَڄَڻين.",Shah Abdul Latif Bhitai
"تو ڏانهن گهڻو نهاريان تارا تيلاهين،
سَڄَڻُ جيڏاهين، تون تيڏاهين اُڀِرين.”",Shah Abdul Latif Bhitai
"هُنَ تاريٖ، هُنَ هَنڌِ، هُتِ منهنجا سُپِرِين،
سَڄَڻَ ماکِيءَ مَنڌِ، ڪَؤڙا ٿِينِ نه ڪَڏهين.",Shah Abdul Latif Bhitai
"هُنَ تاريٖ، هُنَ هيٺِ، هُتِ منهنجا سُپِرِين،
سَڄَڻَ ماکِيَ ساءِ، ڪَؤڙا ٿِينِ نه ڪَڏهين.",Shah Abdul Latif Bhitai
"هُنَ تاريٖ هُنَ جاءِ، هُت منهنجا سُپِرِين،
سَڄَڻَ ماکِيَ ساءِ، ڪَوڙا ٿين نه ڪڏهين.",Shah Abdul Latif Bhitai
"تارا، تِرَ، تِروڪَڻِيون، مَٿِنِ ڦُلَڙِيُون،
کوءِ! سي راتَڙِيُون! جي مون پرينءَ پُڄاڻان پيئِيُون.",Shah Abdul Latif Bhitai
"آئون اُڪَنڊِيائِي مَران، پِرين ڀَلا پَرَ ڏُورِ،
ٻاٻَلُ ڏئي نه ٻُورِ، پَنڌَ نه جوڳِي پِيَڙِي.",Shah Abdul Latif Bhitai
"وَڏَ ڦُڙو ۽ واءُ، ڪَرَهي کاڏو کوڙيو،
کوءِ، ٻَنِ پَلاڻِيان، اولاڻيو نه اُٿِئـٖي؟",Shah Abdul Latif Bhitai
"پَلاڻِيان پِيو! اولاڻيو نه اَٿِئـٖي!
جيڏاهن وَڳُ ويو، اُڀو تَرسي اوڏهين.",Shah Abdul Latif Bhitai
"پيشانِيءَ ۾ پِرِيَنِ جي، چانگـٖي رَکِيو چِتُ،
نيٽَ ڇِنايو نِتُ، اُڀو اوڏاهين آسري.",Shah Abdul Latif Bhitai
"مِٺِيُون لَهِي مُهاءِ، جي تو چانگا چِنِيُون،
وَلَڙِيُون وِهَه ساءِ، اَڃا تو مُهَندِيُون.",Shah Abdul Latif Bhitai
"ڪين جو ڪيڏاهين، چانگو چَکِي آئِيو،
تاڻيو تيڏاهين، نيٽَ ڇِنايو نِڪريٖ.",Shah Abdul Latif Bhitai
"ڪَرَها! “توکي ڪامَ، مون سَچو پَسِي سَڃِيِي،
مانَ پَرُوڙيٖ مامَ، ساڱاهي سَئينءَ وَهين.",Shah Abdul Latif Bhitai
"کَنڀاتِڙيٖ تَڙِ وَرِي اُڀِي تَڙِ واجهاءِ،
مانَ اَچِهُون ڪاءِ سُواڌائِي سَڄَڻين.",Shah Abdul Latif Bhitai
"نَوَ نِيئَر پائي، جان مون هينئڙو جَهلِيو،
وِيئڙو ڇنِائي، پوئينءَ رات پِرِيَنِ ڏي.",Shah Abdul Latif Bhitai
"نَوَ نِيئَر، ڏَهَه ڏاوَڻِيُون، پندرهن پَينڌَ پِياسَ،
جڏهن سَڄَڻَ يادِ پِياسِ، ڇِرڪَ ڇِنَايَئِين هيڪَڙيٖ.",Shah Abdul Latif Bhitai
"جِئان ڪوڙِ ٻه ڪاٺِيُون، پَنجين لَکين ڀَاءُ،
مَيو تنهن ماڳاءُ، ڏِيهاڻِي ڏارَ چَري.",Shah Abdul Latif Bhitai
"لَکِ لاکِيڻو ڪَرَهو، ڪوڙييٖن ڏيئِي ڳِڌومِ،
اَڱَڻِ سُونهن ٿِيومِ، مُلهه مَهانگو مَ چئو.",Shah Abdul Latif Bhitai
"مانَ پُڇَنِئِي سُپِرِين، چِتان  لاھِ مَ چُرَ،
اَنِين  جا اَمُرَ، کَڻُ  تہ خالِي نہ ٿِييِن.",Shah Abdul Latif Bhitai
"مانَ پُڇَنِئِي سُپِرِين، چِتان چُرَ مَ لاهِه،
پِرِيَنِ اَڳِيان پاءِ، پَلؤ مَڱَڻَهارَ جيئن.",Shah Abdul Latif Bhitai
"اَٺَئِي پَهَر اوڙاهَه تي، مَنجِهه گُهرِءِ گهاري،
وَسُ نه ويچاريٖ، ته ڪا ماڳِ ڍُڪَندِي مَڪُڙِي.",Shah Abdul Latif Bhitai
"اورِيائِين آڻِينِ، ميڙِيو مُعلِمَ خَبَرُون،
سا تان سُڌِ نه ڏِينِ، جِتي وَهُ ويڌُ ڪَري.",Shah Abdul Latif Bhitai
"سَڀيئِي سَئِين ڪَرين، ڪو مَ مُنجهايين واٽِ،
سُپيرِيان جي ساٿِ، لائو لَڱو ميڙِيين!",Shah Abdul Latif Bhitai
"چَڱنِ ساڻُ چَڱائِيُون، ايئن سَڀَڪو هوءِ،
تو جيئن ڪَري نه ڪوءِ، بُڇَنِ ساڻُ ڀَلائِيون.",Shah Abdul Latif Bhitai
"چَڱنِ ساڻُ چَڱائِيُون، مَٺائِيون مَٺَنِ،
جـو وَڙُ جُڙي جَنِ سين، سو وَڙُ سيئِي ڪَنِ،",Shah Abdul Latif Bhitai
"مَيَنِ مَٿي سَمَرا کُهِيَنِ سَڏَ ڪَرينِ،
ساٿُ نِباهِيو نِينِ، اِي پَرِ سَندِي سَڄَڻين.",Shah Abdul Latif Bhitai
"سونا! وانءُ صَرافَ سِينءَ، لَڏو لاهِ مَ لَڏِ،
سودو سوئِي ڇَڏِ، جنهن ۾ جَواهِرُ ناهِ ڪِين.",Shah Abdul Latif Bhitai
"سونا! وانءُ صَرافَ سِينءَ، لَڏو هَڏِ مَ لاهِه،
آهي تَنِ اُونداهِه، جَنِ جَواهِرَ ضايَع ڪِيا.",Shah Abdul Latif Bhitai
"جُهه صَرافَنِ لَڏيو، تَه تُون پُڻِ لَڏِجِ، سونَ!
قَدُرُ لَهَندُءِ ڪونه، نيئِي گَڏِيندَءِ گَڏُوءَ سين.",Shah Abdul Latif Bhitai
"اَگِهيو ڪائو ڪَچُ، ماڻِڪَن موٽَ ٿِي،
پَلَئه پايو سَچُ، آڇِيندي لَڄَ مَران.",Shah Abdul Latif Bhitai
"اَمُلُهه، اَسارِي پئِي، ڀورِي! ڀَڳُئِي جِتِ،
ڪُ هه نه رُنِئي تِتِ، ٻَئِي اَڌَ هَٿَ ڪَري.",Shah Abdul Latif Bhitai
"اَمُلُهه، اَسارِي پئِي، ڀورِي! ڀڳئِي جيئن،
وانءُ صَرافَنِ سيئن، ٻَئِي اَڌَ هَٿِ ڪَري.",Shah Abdul Latif Bhitai
"جِتي ماڻِڪ ماڳُ، تِتي چوران تَڪِيو،
سَنئُون تَنِ سَڀاڳُ، اَمُلُ جَنِ اوباهِيو.",Shah Abdul Latif Bhitai
"چورُ اُڀو ايئن چوءِ، ته آئون اُهوئِي آهِيان،
جي اَسِي اَکِيَنِ هوءِ، ته لِڪئٖي کي ڪونَه لَهي.",Shah Abdul Latif Bhitai
"مون ٿي چَيُئه، ڪاندَ! ڀُتِي ڀاڙِ مَ مَڪُڙِي،
سِڙَهَه پُراڻا پاندَ، لَهرِيُون سَهِي لَڳَندِيُون.",Shah Abdul Latif Bhitai
"وِيرِ وِڙَندءِ، ويسَرا! اُٿِي توههُ طَلَبِ،
سائِرَ ڪنهن سَبَبِ، ڪالَهه نه وڌءِ ڪُنَ ۾.",Shah Abdul Latif Bhitai
"ڪالَهه وِڌائِين ڪُنَ ۾، جاڏا جُنگ جَهازَ،
تنهنجي اَڄُ تَرازَ، آهي آر اکين ۾.",Shah Abdul Latif Bhitai
"تانگهـٖي ۾ تاڻٖي، ٻَڌُ پنهنجو تُرَهو،
اُونهٖيءَ ۾ آڻـٖي، ڪونَه ڏيندُءِ ڪو ٻِيو!",Shah Abdul Latif Bhitai
"تارُو تَرِيو وَڃَنِ، نَنڍا وَڏا واهُڙا،
هَئٖي، ٻَرِ! اَتارُنِ، جيئن ڳَرا مَٿِنِ مولِهيا.",Shah Abdul Latif Bhitai
"ڏوري لَهُه ڏاتارُ، جِمَ ويـٖهين ويسَرو!
هَڪيو هوئجِ هُشِيارُ، کِنوَڻِ کِوَندِئي اوچتِي.",Shah Abdul Latif Bhitai
"سُتين ڪِهَڙِيءَ سارَ، وِڄُ کِوَندِيئي، ويسَرا!
تو جيڏا تو يارَ، لَهِرِن لَهِوارا ڪِيا!",Shah Abdul Latif Bhitai
"ستيٖن سَنجهيئِي، وِڄُ کِوَندِيئي، ويسَرا!
وِيرَ وَرِي ويئِي، اَسارَنِ تان اوچتي.",Shah Abdul Latif Bhitai
"کِنوَڻِ کنِوايو، آيَئِي نِنڊَ اَڀاڳَ جي،
جَنين نه ڀئو ڀانيو، ڪَري تَوائِي تَنِ کي.",Shah Abdul Latif Bhitai
"توڻي تَوائي، توءِ تنهنجو آسَرو،
سَڄَڻَ ڳَرِ لائِي، کِيرُون ڏِيندِيَسِ جيڏِييٖن.",Shah Abdul Latif Bhitai
"پَڳَھَ  پاسي گهارِ، آيَلِ! سامُونڊِيَنِ جي،
وِجِهي جِيُ جَنجارِ ، جِمَ  وَڃَنِئِي اوھَرِي.",Shah Abdul Latif Bhitai
"پگهه پاسي پڇ، آيل! سامونڊين جي،
من ۾ ٻاري مچ، جم وڃنئي اوهري.",Shah Abdul Latif Bhitai
"جان ايندينءَ تان آءُ، هَڻِي هَٿُ پَڳَههَ ۾،
لَڳي واءُ سُواءُ، سِڙُهه سانباهِي نه سَهي.",Shah Abdul Latif Bhitai
"لَنگَرَ جان نه کَڻَنِ، وانءُ وَهِلِي نِڪِري،
مَڇُڻ ڏيهه وَڃَنِ، نارِيُون پُوري ناکُئا.",Shah Abdul Latif Bhitai
"نَنگَرَ ۽ نارِيُون، پَڳَهَه کَڻِي پَنڌِ ٿِيا،
بَندَرَ بازارِيُون، سُڃا سامُونڊِيَنِ ري.",Shah Abdul Latif Bhitai
"ننگَرَئُون نيڻين، مَن اولِيءَ نه اوهَري!
سَٻاجهين نيڻين، پائي ڳُڻَ ڳِهِيو هِنيون.",Shah Abdul Latif Bhitai
"اوڙاههِ وِيا نه وَرِيا، آئون تنهن مارِي ويڻَ،
ڪري سامُونڊِي سيڻَ، جُسي جارُ پِرائِيو.",Shah Abdul Latif Bhitai
"اُوهَرِيا جِئائِين، ڍُڪَنِ تَنِ تَڙائِييٖن!
سامُونڊِيَنِ، سائِين! واءُ سَڻائو وارِييٖن!",Shah Abdul Latif Bhitai
"سامُونڊِي ساري، مَٿي تَڙَ گُذارِيان،
مون کي ٿِي ماري، اُنِين سَندِي ڳالَهڙِي.",Shah Abdul Latif Bhitai
"سامُونڊِي ساريٖ، ماءِ! مُنهنجو جِندَڙو،
بَندَرِ ويچاريٖ، وَڃِي لاتا ڏينهڙا.",Shah Abdul Latif Bhitai
"سامُونڊِيَڪو سَڱ، آهي گُوندر گاڏُئُون،
اَنگُهن چاڙهي اَڱ، وِيو وَڻِجارو اُوهَرِي!",Shah Abdul Latif Bhitai
"وَڃيئِي وِسَرِي شالَ، جو تو سودو سِکيو،
اَڃا آئين ڪالَ، پُڻِ ٿو سَفَرِ سَنبَهين!",Shah Abdul Latif Bhitai
"ڳِرِيو جَهلِيو روءِ، مَٿي مُهريٖ هَٿَڙا،
کوءِ! سودو سَندوءِ! جو تو، ڍولِيا! سِکيو.",Shah Abdul Latif Bhitai
"ٻيڙِيءَ جي ڀُوڻَن، نينهُن نه ڪِجي تَنِ سين،
اڀِيُون ڏنڀَ ڏِسَنِ، جُهه ڏيئِي سِيرَ ٿِيا.",Shah Abdul Latif Bhitai
"هينئڙو ٻيڙيءَ جان، ڏُتَڙِ پئٖي ڏينهن ٿِيا،
پُڇِيو تان نه پِرِيان، ڪَرَلاهُو ٿِي ڪَڏِهِين.",Shah Abdul Latif Bhitai
"تان ڪِي لَئِجِ، ڪانگَ، ڪَڏِهن اِيندا مان ڳَري؟
سيڻَنِ ڪارَڻِ سانگَ، مون تان گَهڻيٖئِي ڪِيا.",Shah Abdul Latif Bhitai
"سَرَ نِسَرِيا پاندَ، اُتَرَ لَڳا، آءُ پِرِين!
مون تو ڪارَڻِ، ڪانڌَ! سَهِسين سُکائُون ڪِيُون.",Shah Abdul Latif Bhitai
"سَرَ لوهِيڙا ڳَڀِيا، ڪُسَرَ نِسَرِيا،
تو ڪيئن وِسَرِيا، ڍولِيا! ڏينهَن اَچَڻَ جا؟",Shah Abdul Latif Bhitai
"جيڪَرَ اَچـٖي هاڻِ، ته ڪَرِيان رُوحَ رُچَندِيُون،
آيَلِ! ڍولـيٖي ساڻِ، هوند ڳَرِ لَڳِي ڳالهيُون ڪَريان.",Shah Abdul Latif Bhitai
"آيل! ڍولِيي ساڻُ، اَچي ته جهيڙِيان،
لايَئي ڏينهَن گَهڻا، مون سين ڪيئي ٿورِڙا.",Shah Abdul Latif Bhitai
"ڍولِيو وِيئَڙو ڏُورِ، تي ٿِي سِيءَ گُذارِيان،
مادَرِ! مُون مَ چورِ، ناتَه پَڌَرِ پُوندي پرينءَ ري.",Shah Abdul Latif Bhitai
"لاهِيندائِي ڪَنِ، ڳالِهيون هَلَڻَ سَندِيُون،
ڏِيندا مُون ڏُکَنِ، وَههِ وِجَهندا جِندَڙو!",Shah Abdul Latif Bhitai
"مون کي جِيارِيو، پِريَنِ جِي ڳالِهه ڪري!
ڊَٺو اَڄُ اَڏيو، هينئڙو ڪوٽَ بُرجَ جيئن.",Shah Abdul Latif Bhitai
"وانءُ وَڃِي وائُٺِ، هينئڙا! ماڳُ پِريَنِ جو،
چُمِيو چُمُ چانئٺ، هوءِ جا سَندِي سَڄَڻين.",Shah Abdul Latif Bhitai
"آئون جَنِ آساري، مَٿي تَڙَ گُذارِيان،
مون کي وِساري، شالَ مَ وَڃَنِ اُوهَرِي.",Shah Abdul Latif Bhitai
"سَنهـٖي لَڪ، نَڪ سَنئيٖن، ڪَجَلَ ڀِنَنِ نيڻَ،
سامُونڊِي! مون سيڻَ، ڪِ تو ڪالَهه لَنگهائِيا؟",Shah Abdul Latif Bhitai
"هي سَڄَڻَ سَيئِي، جي مون ڪوڏِ نِهاريا،
اِيندَمِ جان پيهِي، ته سَڀِ لاهِيندَمِ ڏُکَڙا.",Shah Abdul Latif Bhitai
"اڄُ پُڻ وايُون ڪَنِ، وَڻِجارا وَڃَڻَ جُون،
اَٺِئِي پَهَرَ اَٿَنِ، سَعيو ڪنهن سَفَرَ جو.",Shah Abdul Latif Bhitai
"لاهِيان جي نه چِتان، اَلا! اُنِ مَ وِسَران!
مَڙِهيو مَنجهاران، جِيُ منهنجو جَنِ سين.",Shah Abdul Latif Bhitai
"چِتان جي نه چُرَنِ، اَلا! اُنِ مَ وِسَران،
مون مَنُ آهي تَنِ، مَڙِهيو مَنجهاران هِنئين.",Shah Abdul Latif Bhitai
"تَڙيـٖن تَنوارِين، ماءِ! سامُونڊِي آئِيا،
مون کي جِيارِينِ، وايُون وَڻِجارَنِ جُون.",Shah Abdul Latif Bhitai
"اَڱَڻِ آئِيا جان، ته سَرَتِيُون! مون سُکَ ٿِيا،
امل پِرِيَنِ مٿان، ٻُرِڪِئو ٻِيَنِ ڏِيان.",Shah Abdul Latif Bhitai
"آئِي اُتَرَ مُندَ، هِينئِيـٖن اُڊَڪو نَه لَهي،
وَٽِينِ لاڄُوبَندَ، ٻِيهَرَ مَکِينِ ٻيڙِيُون.",Shah Abdul Latif Bhitai
"لاڄُو ٿا لَنوَنِ، اَچَنِ سِڙَهه اُپَٽِيا،
ڪارَڻِ تَنِ پِرِيَنِ، ويٺِي واٽَ نِهارِيان.",Shah Abdul Latif Bhitai
"سِڙَهه سُڃاڻِيو چوءِ، ماءِ! سامُونڊي آئِيا،
مانَ منهنجو هوءِ، جانِي هِنَ جهازَ ۾!",Shah Abdul Latif Bhitai
"بَندَرَ ديسان ديسِ، اَمُلُهه نه مِلي وارِييٖن،
فَقِيراڻي ويسِ، اَمُلُهه ڏِيَنِ اَتورِيا.",Shah Abdul Latif Bhitai
"پَتَڻِ پوءِ پَچارَ، ان ڪي سِڙَهه وِيندا گَڏِيا،
اَڪُنڊَ مون اَپارَ، شالَ منهنجا موٽِيا.",Shah Abdul Latif Bhitai
"اُڀِيُون تَڙَ پُوڄِينِ، وَهُون وَڻِجارَنِ جون،
آڻِيو اَکا ڏِينِ، کَٿُورِي، سَمُونڊَ کي.",Shah Abdul Latif Bhitai
"جَنِين ڪارَڻ مون، تَڙَ پُوڄارا پُوڄِيا،
پُنِيَمِ اُميدُون، سـٖي ئي سَڄَڻَ آئِيا.",Shah Abdul Latif Bhitai
"وائُنِٽيون ٿِيُون وَرَڪَنِ، اَڃا سِڙَهه نه پَڌَرا،
سي ئِي ٿِيُون مَرَڪَنِ، جَنِين سَندا آئِيا.",Shah Abdul Latif Bhitai
"کُوهَنِ سِرِ وائُنٽِيُون، وائُنٽِيُنِ سِرِ ڳَنڊَ،
کيڙي کيڙي کَنڊَ، ماءِ! سامونڊي آئِيا.",Shah Abdul Latif Bhitai
"جَرِ تَڙِ ڏِيو ڏي، وَڻِ ٽِڻِ ٻَڌِي وائُنٽِيُون،
اَلا! ڪانڌُ اَچي، آسائِتِي آهِيان!",Shah Abdul Latif Bhitai
"جا جَرِ جاٽُون نه ڏِئي، ڏِيا نه موهي،
سَڌُون ڪوهُ ڪَري، سا پَنهِنجي ڪانڌَ جون؟",Shah Abdul Latif Bhitai
"مون اُڀي تَڙَ وَٽِ، پِرِيَنِ پَڳَههَ ڇوڙِيا،
ڪا مُنهين ۾ گَهٽ، ناتَه سَڄَڻَ سَٻاجها گَهڻو.",Shah Abdul Latif Bhitai
"مون اُڀـٖي تَڙَ هيٺِ، پِرِيَنِ پَڳَههَ ڇوڙِيا،
ڪا مُنهين ۾ ڏِيٺِ، نا تَه سَڄَڻَ سَٻاجها گَهڻُون.",Shah Abdul Latif Bhitai
"مون اُڀي تَڙَ جَهلَ، پِرِيَنِ پڳَههَ ڇوڙِيا،
ڪا مُنهين ۾ اَلَ، نا تَه سَڄَڻَ سَٻاجها گَهڻُون.",Shah Abdul Latif Bhitai
"مون اُڀي تَڙَ پاسِ، پِرِيَنِ پَڳَههَ ڇوڙِيا،
ڪا مُنهين ۾ اَلَ، نا تَه سَڄَڻَ سَٻاجها گهڻُون.",Shah Abdul Latif Bhitai
"کيڙائُنِ کارو، سَنجهيئِي سارِيو،
آيَلِ! اُمارو، آهِن پَرِييٖن پارَ جو.",Shah Abdul Latif Bhitai
"وَڻِجَارَنِ وريٖ، پِرِهَه پَڳَههَ ڇوڙيا،
کيڙائُو کاري، سَنڀُوڙا، سَيَدُ چي.",Shah Abdul Latif Bhitai
"وَڻِجاريٖ جِي ماءِ! وَڻِجارو نه پَلِييٖن؟
آيو ٻارهيٖن ماهِ، پُڻِ ٿو سَفَرِ سَنَبهـٖي.",Shah Abdul Latif Bhitai
"وَڻِجاري ڪانڌاءُ، مون وَرُ ويٺي گهارِيو!
لَڳي اُتَرَ واءُ، ڍولِيو هَلَڻَ جُون ڪري.",Shah Abdul Latif Bhitai
"جي تون وَڻِجارو ڪانڌُ، ته مون هَڏِ مَ لائُون لَڌِيون!
پَرَڏيههَ مَٿَي سانگُ، اَٺَئِي پَهَرَ جنهن ڪِيو.",Shah Abdul Latif Bhitai
"پَرَڏيههِ پُورِيائُون، سامونڊِيَنِ سِڙَهه سَنباهِيا،
مان تَنُ مارِيائُون، پاڻان وِجهي گندرين!",Shah Abdul Latif Bhitai
"جيڪِين ڏِٺو مان، سو جي ڏِٺو جيڏِيين،
گَهرَ وَرَنِين سان، هوند گَهڻِنِ گهوري ڇَڏِيا.",Shah Abdul Latif Bhitai
"مِنهِه جِهِين جي مُون، ڏِٺو مُنهن مِيهارَ جو،
آهيم ساههَ سَئُون، سو ڪيئن گَهڙو گهورِيان؟",Shah Abdul Latif Bhitai
"گَهڙو ڀَڳو، مُنڌَ مُئِي، وَسِيلا وِيا،
تِنهان پوءِ سُئا، سُهڻِي سَڏَ ميهار جا.",Shah Abdul Latif Bhitai
"جَڏِهن وَسِيلَنِ، لوڙهي ڇَڏِي لُڙَ ۾،
پاراڙان پِرِيَنِ، تڏهن پُڇِي سُوهَڻِي.",Shah Abdul Latif Bhitai
"پاڻُ مَ کَڻجِ پاڻَ سين، وَسِيلا وِڃاءِ،
عِشقَ ساڻُ اُٺاءِ، پيٖرُ پِريان جي پارَ ڏيٖ.",Shah Abdul Latif Bhitai
"پاڻُ مَ کَڻج پاڻَ سين، رِيءَ وَسِيلي وَڌُ،
لالَنُ تَنِين لَڌُ، عِشقُ جَنِين جي اَڳَ ۾.",Shah Abdul Latif Bhitai
"پاڻُ مَ کَڻج پاڻَ سين، رِيءَ وَسِيلي وَڃُ،
ڀيلو ڀيريٖ ڀَڃُ، اُڪَنڊَ کَڻُ عَمِيقَ ۾.",Shah Abdul Latif Bhitai
"پُڇَنِ جي ميهارَ کي، پُڇــٖي سي ميهار،
تُرَهو تَنِين بارُ، عِشقُ جَنِين کي آڪَرو.",Shah Abdul Latif Bhitai
"عِشقُ جَنِين کي آڪَرو، تُرَهو مَٿٖي تَنِ،
جي ساهَڙَ کي سڪَنِ، تَنِين جَرُ جَنڊ ٿِئٖي.",Shah Abdul Latif Bhitai
"تُرَهو آڇِ مَ تَنِ کي، جَنِ عِشقَ سيٖن آگاهَ،
پُڇي مَسَ مَلاحَ، ساهَڙَ مَڻِي سُوهَڻِي.",Shah Abdul Latif Bhitai
"ساهَڙُ، سا سُوهَڻِي، سائِر پُڻِ سوئِي،
آهي نِجوئِي، ڳُجُهه ڳُجهاندَرَ ڳالهڙِي.",Shah Abdul Latif Bhitai
"ڪيڏانهن گَهنڊَ گُڙِنِ؟ ڪيڏانهن اُٿِي وِيِئيون،
تيڏانهن ٿِيُون چَرَنِ، جيڏانهن پـُٺِ ميهار جِي.",Shah Abdul Latif Bhitai
"وَڇَنِ سين ويٺِي، سُورَ وِياڇـٖي سُهڻي،
آن ڪا ٿِي ڏيٖٺي، مٖينهُن جي ميهارَ سيٖن؟",Shah Abdul Latif Bhitai
"پُڄيو پِنگَهن پاندَ، ويٺِي روءِ وَڇِنِ سين،
ڪُهه ڪَرِيندِيَسِ ڪانڌَ، گَهڙو ڀَڳو گهوريو.",Shah Abdul Latif Bhitai
"ڀيلِيان جِتِ ڀَڳِيُون، آيُون اُتِ وَرِي،
ڪانهي ٻِي ڳَرِي، مينهُنِ کي ميهارَ ري.",Shah Abdul Latif Bhitai
"چاهَڪَ چَري، تارِ تَرِي، آيُون مَٿي ٻيٖٽَ،
لُڙَ لَنگِهيندِيُون ليٽَ، لُطفَ ساڻُ، لَطِيفُ چـٖي.",Shah Abdul Latif Bhitai
"پَسُ! پَسَڻا پَري ٿِيا، اوري سَندُن آرُ،
دَرِياهَه ري سَهاڙُ، ڏِسَڻُ گَهڻُو ڏُهِلو،",Shah Abdul Latif Bhitai
"دائِمُ جا دَرِياهَه ۾، سا مَڇِي ڪِنِي ڪوههُ؟
آهـٖيس اِيءُ اَندوههُ، پاڻِي ڪِٿي ته پِيان.",Shah Abdul Latif Bhitai
"سَهسَين سائِرَ ٻوڙِيُون، مُنڌَ ٻوڙِيو مِهَراڻُ،
وَهَه وِڃائِيو پاڻُ، هَڻـٖي ڪَنڌُ ڪَپَنِ سين.",Shah Abdul Latif Bhitai
"سَهسَين سائِرَ گَجَنِ، توءِ سَهَجَ نه مَٽي سهڻي،
ته ڪي نينهن ڇِڄَن، پَرِتَهِي پِرِيَن جي؟",Shah Abdul Latif Bhitai
"سُپيرِيان جي تُرَهـٖي، ٻُڏِي! هَٿُ مَ لاءِ،
صُباحَ تان چُونداءِ، ”اَسان تو اُڪاريو.“",Shah Abdul Latif Bhitai
"سُڪِيءَ جي سانباههِ ۾، جَڏِهن ٻُڏِيُون جـٖي،
ساهَڙُ تِنين کـٖي، ٻيلِي ٻِنِهي ڪَنڌِييٖن.",Shah Abdul Latif Bhitai
"جي تو بيتَ ڀانئِيا، سي آيَتُون آهِينِ،
نِيو مَنُ لائِينِ، پِرِيان سَنديٖ پارَ ڏي.",Shah Abdul Latif Bhitai
"سانڀارا سـٖيئِي، تَنُ جَنِين جو طالِبو،
مَنُ پِرِيان نيٖئِي، پَڳَهِيو پاڻَ ڳَريٖ.",Shah Abdul Latif Bhitai
"آڪو ته آڪو، ڪَچو آيُم ڪَمِ،
جِيءَ جَنِين جا جَمِ، پَڪا سـٖي پُڇَندِيُون؟",Shah Abdul Latif Bhitai
"پَڪا رَڇَ ڪَنڀارَ جا، پَڪِي نِيهائِين،
مون کي تِئائِين، ڀـٖيلو ڀاڱـٖي آئِيو.",Shah Abdul Latif Bhitai
"ڪو جو وَرِيو واءُ، جيئن ٻَرُ ٻانهُنِ ڇَڏِيو،
اَڳي اِنَ تَڙاءُ، اُونداهِيائِي اُڪِران.",Shah Abdul Latif Bhitai
"سَڀَتِ پَچارَ پِرِيَنِ جِي، سَڀَتِ هوتَ حُضُورُ،
مَلڪُ مِڙو مَنصُورُ، ڪُهِي ڪُهَنديٖن ڪيتَرا؟",Shah Abdul Latif Bhitai
"مَرِجِ وَٽِ ميهار، مَتان موٽين، سُهڻي!
ساهَڙَ جا سينگار، مَتان ڏَمَ ڏيکارِييٖن.",Shah Abdul Latif Bhitai
"جي قيام مِڙَنِ، ته ڪَرَ اوڏا سپِرِين،
تِهان پَريٖ سُڄَنِ، واڌايُون وِصالَ جِون.",Shah Abdul Latif Bhitai
"تَڙَنِ جا طَعنا، سَهَنگا ڏِينِمِ سَرَتِيُون،
دَرِياههَ ديوانا! سُڻُ حَقِيقَتَ حالَ جِي.",Shah Abdul Latif Bhitai
"نڪو سَنڌو سُورَ جو، نَڪو سَنڌو سِڪَ،
عَدَدُ ناهه عِشقَ، پُڄاڻِي پاڻَ لَهـٖي.",Shah Abdul Latif Bhitai
"عَدَدُ ناهه عِشقَ جو، سُڻِي ٿِي ساڻِي،
ڪانهي پُڄاڻِي، مهندان مُنڌَ! مِهارَ جِي.",Shah Abdul Latif Bhitai
"سِڪَ تنهنجِي سُپِرِين! ڪَپـٖي ۽ ڪوريٖ،
سَگهان نه چوريٖ، ڏاڍو نِيَئرُ نينهن جو.",Shah Abdul Latif Bhitai
"سِڪَ تنهنجي سُپِرِين! اَندَرِ ٿي اَجهاڳَ،
مَنجِهيٖن ڀَريا ماڳَ، پَلُٽِيا پارِيُون ڪَري.",Shah Abdul Latif Bhitai
"ڪِين تَران، ڪِين تارِ مون، ڪِين سَگهان ڪِين سَگَهه،
آڏو ڏيٖج مَ لَڳُ، مون هيڪَلِيَ وَلَها!",Shah Abdul Latif Bhitai
"ڏِٺـٖي ٿِيَمِ ڏِينهن، ڪُههُ ڄاڻان ڪِهَڙا پِرِين،
نيڻَ ڀَرجِي نينهن، پَلُٽِيا پارِيُون ڪَري.",Shah Abdul Latif Bhitai
"ڏِٺـٖي ڏينهن ٿِيامِ، ڪُههُ ڄاڻان ڪِهَڙا پِرِين،
وَلِينِ جيئن وَرِيامِ، گوندرَ غَمَ پِرِيَنِ جا.",Shah Abdul Latif Bhitai
"ساهَڙَ ڌاران سُهڻي، اَڌوتِي آهي،
ڪُنڍِيُون جو ڪاهي، پاسي تِهِين پاڪ ٿِئـٖي.",Shah Abdul Latif Bhitai
"ساڄَنَ ڪارَڻِ سُڃَ، مَرُ قَبُولِي سَسُئِي،
اَندَرِ جَنِين اُڃَ، پاڻِي اُڃَيو اُنِ کِي.",Shah Abdul Latif Bhitai
"نااُميديءَ نِجُهريٖ، پيهِي پَسُ اَللهُ،
چِٽو رَبانِي راههُ، مُرادُن مَخِفِي ڪيو.",Shah Abdul Latif Bhitai
"هِتان کَڻِي هُتِ، جَنِ رَکِيو سي رَسِيُون،
ساڄَنُ سُونهَن، سُرِتِ، وِکائـٖي ويجهو گَهڻُو.",Shah Abdul Latif Bhitai
"وَرِي پُڇُ ويٺِيَنِ کان، سَندا پُنهُونءَ پارَ،
ساجَن سَڀَ ڄَمارَ، ڏُکِي! ڏورِجِ ڏِيلَ ۾.",Shah Abdul Latif Bhitai
"سَڀَئِي ساري، سَسُئِي! گَهرَ ڪُنڊُون تُون گهورِ،
وَڃِي ڏُور مَ ڏورِ، دَران مَنجِهه دوسِتُ ٿِيو.",Shah Abdul Latif Bhitai
"درَا مَنجهه دوسِتُ ٿِيو، موٽِي پُڇُ پاهِين،
عَبَثُ اَڳاهِين، وَڃِيو ڪُوڪيٖن ڪانڌَ کي.",Shah Abdul Latif Bhitai
"پَرَ گَهران پاسو ڪَري، پُڇُ پِرِيان ڪَرَ پاڻُ،
سو تان تونهِين ساڻُ، جنهن لئي جَفائون ڪَرين.",Shah Abdul Latif Bhitai
"ڪُوڙِيُون پُڇَنِ ڪيچَ، هوتُ نه پُڇَنِ هتهِين،
جَنِ پُنُهونءَ سين پيچُ، تَنِ پيرين پَنڌُ وِسارِيو.",Shah Abdul Latif Bhitai
"هَلُ هِنئين سين هوتَ ڏي، پيرين پَنڌ وِسارِ،
قاصِيداڻِي ڪارِ، ڪِينَ رَساڻِـٖي ڪيچَ کي.",Shah Abdul Latif Bhitai
"هَلُ هِنئين سين هوتَ ڏي، پيريٖن ڪَرِ مَ پَنڌُ،
رائـٖي پُڇُ مَ رَندُ رِڙههُ، رُوحانِي سَسُئِي!",Shah Abdul Latif Bhitai
"هَلُ هِنئين سين هوتَ ڏي، ڇَپَرِ هَڏِ مَ ڇُلَ،
آرِياڻِي اَمُلُ، ڪايا ۾ ڪانڌُ ٿِيو.",Shah Abdul Latif Bhitai
"هلُ هِنئين سين هوتَ ڏي، ڇَپَرِ ڇُلُ مَ تُون،
مَنجهان لَڌو مُون، ڪوهِيارو ڪيچَ-ڌَڻِي.",Shah Abdul Latif Bhitai
"هَلُ هِنئين سين هوتَ ڏي، سِسِي کَڻُ مَ ساڻُ،
جَنِين ڀانئِيو پاڻُ، سي آرِياڻِئان اوري رَهِيُون.",Shah Abdul Latif Bhitai
"مَتان مُٺِي! ڇَڏِييٖن، پِرِيَتَڻُو پاڻا،
ڄاپَنِ جيئن ڄاڻان، تون پُڻِ هوئجِ تَنِ جيئن.",Shah Abdul Latif Bhitai
"مَتان مُٺِي! ڇَڏِيين، پاڻان پِرِيَتَڻُو،
کَٿُورِيءَ ڪَڻُو، مَڙهي مَڙِهِجِ مُنهن ۾.",Shah Abdul Latif Bhitai
"هيجُ هوندو جَنِ، سي ڪيئنءَ وِندُرَ وِيندِيُون،
وِيهو وِچِ رَهَنِ، سَهسِين سَڌُنِ وارِيُون.",Shah Abdul Latif Bhitai
"ڪيچِ نه جُنبَڻَ جاءِ، تَه ڪا هَلي هوتَ ڏي،
مُون سين هَلي ساءِ، جا جِيءُ مِٺو نه ڪَري.",Shah Abdul Latif Bhitai
"آتَڻَ ۾ پِرِياڻُ، هو سَڀَنِي جيڏييٖن،
مُون سَڀاڳـِيءَ ساڻُ ڪيرَ ڇُلَندِي ڇَپَرين؟",Shah Abdul Latif Bhitai
"سُکَنِ وارِي سَڌَ، مَتان ڪا مُون سين ڪَري،
اَندَرُ جَنِين جو اَڌَ، ڏُونگرَ سي ڏورِيندِيُون.",Shah Abdul Latif Bhitai
"ڏُونگَر نه ڏوريٖ، سِڪَڻَ جون سَڌُون ڪَري،
ويٺِي گهرِ گهوريٖ، مَٿان پِرِيَنِ ڄِندَڙو.",Shah Abdul Latif Bhitai
"تو جو ٻولُ، ٻَروچَ! ويهِي ڪِيو وَڻِڪارَ ۾،
سوئِي پارِج، هوتَ! وِلَهِيءَ مُون مَعذُورِ سين.",Shah Abdul Latif Bhitai
"پِهرِين تُون پاريج، پارَڻُ پوءِ پُنهُونءَ تي،
ٻولُ مَ وِسارِيجِ، هُو جو ڪِيوءِ هوتَ سين.",Shah Abdul Latif Bhitai
"توسين ٻولَ ٻَهُون، سَهَسين ساڄَنُ جي ڪَري،
ڪَندِييٖن توءِ ڪَهُون، جي نالو ڳـِيَڙُءِ نِينهَن جو.",Shah Abdul Latif Bhitai
"سُڻِي ٻولَ سَندانِ، جِمَ سُمَهِين سَسُئِي!
ڪَندِييٖن ڪُھُ ڪيڻانِ، جُهه سي اُنِ اورانگِهيا.",Shah Abdul Latif Bhitai
"چُڪِيءَ کي چَئِي، ڪا جاڳائي جيڏِيُون!
وِيئَڙو ساٿُ وَهِي، تو نِنڊا ئِي نه لَهـٖي.",Shah Abdul Latif Bhitai
"چُڪَسِ سَڀِ چَئِي، ماڙُهو شَهَر ڀَنڀورَ جا،
سا موٽي ڪِينَ مَئِي، جنهن جو جانِبُ جَتَ وَٺِي وِيا.",Shah Abdul Latif Bhitai
"موٽَڻَ جا مَذڪُورَ، جان ڪي چَيَسِ جيڏِييٖن،
پَرِيَٽ پِهرين پُورَ، نيٖئِي پَهُچائِي پُنهونءَ کي.",Shah Abdul Latif Bhitai
"موٽِي مَران مَ ماءِ! موٽَڻَ کان اَڳي مَران!
لُڇِي لالَڻ لاءِ، شالَ پُونديَسِ پيرَ تي!",Shah Abdul Latif Bhitai
"دَردُ نه لَهي دارُئين، زُلفَ زورِ ڏِنومِ،
ڪاڪُلَ ڪالَهه ڏِٺومِ، رُخساريٖ تي رُوپَ سين.",Shah Abdul Latif Bhitai
"ڀَنڀو جو ڀَنڀور ۾، ڪاڪُلُ ڏِٺُمِ ڪالَ،
هَئـٖي تَنِين جي حال، زُلفُ جي زافُ ڪِيُون.",Shah Abdul Latif Bhitai
"پَرِينديئِي پاڻ وِيو، زلف ڪِيَسِ زافُ،
سَندو ڪاڪلَ ڪافُ، ماري معذُورِنِ کي.",Shah Abdul Latif Bhitai
"هاڻِ نَه جِيان، جيڏِيون! زُلفَ زافُ ڪِياسِ،
ڪاڪُلَ آئُون ڪُٺِياسِ، ڀَنڀو جو ڀَنڀورَ ۾.",Shah Abdul Latif Bhitai
"ڪاڪُلَ ڪُٺِي جا، ڪفنُ تنهن ڪِينَ ٿِئـٖي،
مَنجِهه شَهادَتَ سا، لُڏيٖ ۽ لاڏَ ڪَري.",Shah Abdul Latif Bhitai
"ڏَکا، ڏُونگَرَ! لاههِ، آئُون اَڳُ مُئِي آهِيان،
آرِياڻِيءَ سين آهه، ذاتي سَڱُ ضَعِيفَ جو.",Shah Abdul Latif Bhitai
"سُمَهڻا ساڙو، جيڏِيُون! جيڏوئي ٿِيو،
پِرِينءَ جو پاڙو، مُون سين نِنڊَ نِبيريو.",Shah Abdul Latif Bhitai
"وِندُرِ جي وَڃَنِ، سي مَرُ ٻَنڌَنِ سَندِرا،
ٻِيُون ڪوه ٻَنڌَنِ؟ ڇوڙي جي ڇَڏِيندِيُون.",Shah Abdul Latif Bhitai
"ڏِيهاڻِي ڏمَرُ ڪَري، مَٿي مَحَبتَ مُون،
تنهن کي اَچي تُون، پِرِيَمِ! ڪوهُه نه پَلِييٖن؟",Shah Abdul Latif Bhitai
"ويٺـٖي وَرَ نَه پُون، سُتـٖي مِلَنِ نه سُپِرِين،
جي مَٿي رَندَنِ رُونِ، ساڄَنُ مِلي تَنِ کي.",Shah Abdul Latif Bhitai
"ڪِ ڪي ڪَڙِيان پيرَ، ڪِ ڪَڙهان ڪيچَ ڌَڻِيَنِ لئِه؟
اِيُ ڏئُون ڏيئِي ڏيَر، پاڻان پرانهان وِيا.",Shah Abdul Latif Bhitai
"ڪَڙُهه پُڻِ ڪيچَ ڌَڻِيَنِ لَئي، ڪَڙِ پُڻِ پيرَ سَندانِ،
اِنَهِين پَرِ اُتانِ، پُوَندينءَ، مُنڌَ! پهاڙَ ۾.",Shah Abdul Latif Bhitai
"لُڇي ڪِينَ ڪُڇي، آٽي مُنڌَ اَندوههَ ۾،
پَرِ ۾ پـٖيـر پُڇي، لالَڻ جو، لَطِيفُ چي.",Shah Abdul Latif Bhitai
"اَچِي عزِرائِيل، سُتِي جاڳائِي سَسُئِي،
ٿِي دَواڙائي دَلِيلَ، ته پُنهُونءَ ماڙهُو موڪَلِيو.",Shah Abdul Latif Bhitai
"جان جان هُئِي جيئرَي، وِرِچِي نه ويٺِي،
وَڃِي ڀُونءِ پيٺِي، سِڪَندِي کي سَڄَڻيٖن.",Shah Abdul Latif Bhitai
"ويهُه مَ وِساريٖ، پُڇا ڪَرِ مَ پَنڌَ جي،
نِرِمَلُ نِهاريٖ، هَلَندِنِ تان هَٿِ ڪيو.",Shah Abdul Latif Bhitai
"اَوَجَهڙِ اَسُونهِنِ، ڏيهُه گَهڻوئِي ڏوريو،
سَڳَرِ رِيءَ سُونهَنِ، پَهُتِي ڪانَه پَنڌُ ڪَري.",Shah Abdul Latif Bhitai
"کُهِجِ مَ، اُجَها کيھَ، گَردَ پسُ گُنگَنِ جي،
ڏُکِي مَنجهان ڏيهَه، نِڪِرُ نانهن ڪُلهـٖي ڪَري.",Shah Abdul Latif Bhitai
"ويٺِيَسِ وِک نَه اُپُڙيٖ، تُون آرِياڻِي! آءُ،
ڇِڪِيءَ تو سين چاءُ، پاسي ڀَرِ پيئِي رِڙهـٖي.",Shah Abdul Latif Bhitai
"کُهِي جا کَنيائِين، وِکَ تنهن ويجِهي ڪَئِي،
ڇِڪيءَ ڇِنائِين، پَنڌ مِڙوئي پَٽ جو.",Shah Abdul Latif Bhitai
"سَؤُ ڪوهَ ڪري سَڀَڪا، تُون کُهِي کَڻِجِ وِکَ،
تاڻِج مَنجهان تِکَ، تَه پَنڌُ پاسي ڀَرِ نِبِري.",Shah Abdul Latif Bhitai
"جان جان هُئِي جيئري، ويٺي نَه ويساندِ،
لُڙهِي لَهرِنِ پاندِ، مُيائِي ميهار ڏيٖ.",Shah Abdul Latif Bhitai
"وِيو جاڳائي جَتُ، ويرِي ڪنهن وِلات جو،
سَندو سُورَنِ خَطُ، ڏِنُم هوتَ هَٿَنِ سين.",Shah Abdul Latif Bhitai
"آءُ اوراهُون سُپِرِين! ڏُکِيءَ ڏيج مَ ڏاگُهه،
وَٽِ ڇَڏي مُون واگُهه، آرِي وِئين عِشقَ جو.",Shah Abdul Latif Bhitai
"آءُ اوراهُون سُپِرِين! ڏُکِيءَ ڏاگُهه مَ ڏيج،
پيهِي گَهرِ پُڇيٖجِ، تَه هوتَ! هَلاڪَتَ نه ٿِئـٖي.",Shah Abdul Latif Bhitai
"مَڇُڻ، وَرَ! وِسارييٖن، آرِي! لَڳِ اَللهَ،
توکي سارِيو ساهُ، اُڪنڊِيو آهُون ڪَري.",Shah Abdul Latif Bhitai
"مَڇُڻ وَرَ! وِسارييٖن، صَبرُ نه سارِيان،
توکي نِهارِيان، آءُ مُنهنجا سُپِرِين!",Shah Abdul Latif Bhitai
"هَٿان هَڏِ نَه ڇَڏِيان، صَبرُ شُڪرانو،
ذَوقَ زَمانو، مُون، وَرَ وِيو وِسَرِي.",Shah Abdul Latif Bhitai
"صَبرَ ۽ شُڪرَ کي، ڪاڏي آئُون ڪَندِي؟
آهِيان جنهن سَندِي، سو تَه گُهرجي ساڻُ مُون.",Shah Abdul Latif Bhitai
"صبرَ ۽ شُڪَر کي، وَٺِي آئُون ويٺِي،
ڏُکِيءَ سين ڏيٺِي، ڪا ڪِجِ اَچِي ڪَڏِهِين.",Shah Abdul Latif Bhitai
"وَرُ اُونداهِي راتَڙِي، چانڊُوڻِيءَ چانڊا،
اوري ميهارا، منهن مَ پَسان ڪو ٻيو!",Shah Abdul Latif Bhitai
"صبرَ ۽ شُڪَر کي، هَٿِ ڪيو مُون هاڻِ،
پِرِيَمِ! اَچِي پاڻِ، پَٽِيءَ کي پُڇيج تُون.",Shah Abdul Latif Bhitai
"ناههِ جَمِعيّتَ جانِ کي، هوتَ پُڄاڻان هاڻِ،
اَللهَ! سيئِي آڻِ، جَنِ ساءُ چَکايُمِ سِڪَ جو.",Shah Abdul Latif Bhitai
"ناههِ جَمِعيّتَ جانِ کي، هوتَ پُڄاڻان هاڻِ،
اَللهَ سيئِي آڻِ، جَنِ ساءُ چَکايُمِ سِڪَ جو.",Shah Abdul Latif Bhitai
"ناهِه جَمعيّتَ جِانِ کي، هوتَ پُڄاڻان هِتِ،
پُنهُونءَ جِيَ پِرِتِ، ساءُ چَکايُمِ سِڪَ جو.",Shah Abdul Latif Bhitai
"ناههِ جَمِعيّتَ جِانِ کي، پُنهُونءَ پُڄاڻان،
سي مُون سيباڻان، جَنِ چَکايُمِ سِڪَ جو.",Shah Abdul Latif Bhitai
"ناههِ جَمعيّتَ جِانِ کي، هوتَ پُڄاڻان هيرَ،
ساڄَنَ ڪارَڻِ سيرَ، وؤڙِيندِيَس وِندُرَ جا.",Shah Abdul Latif Bhitai
"ٻُڌُ ته ٻِيائي لَهـٖي، ’آئون‘ اُتِ نَه آهِه،
ڪُڇَڻَ ڪَنڍِي لاهِه، ڪَنُ ٿِيءُ، ڪيچِيَنِ ڪُڇِيو.",Shah Abdul Latif Bhitai
"ڪَڏِهن پِئَجي ڪَنُ ٿِي، ڪڏهن ٿِيجي واتُ،
ڪَڏِهن ٿِيجي ڪاتُ، ڪَڏِهين ٿِيجي ٻَڪَرو.",Shah Abdul Latif Bhitai
"ڪَٽارو ۽ ڪوسُ، اَڱڻِ آرِيءَ ڄامَ جي،
دِيَتَ آهي دوسُ، ماَرڳَ ۾ مُيَنِ جي.",Shah Abdul Latif Bhitai
"ڪامُون مُڇيجاهُ، گَهِڻُيون گُهرِجَنِ آن،اوٺِيا!
هي وَڻَ نَه لَهَنداهُ، هُو وَڻَ اوڏاهِين گَهڻا.",Shah Abdul Latif Bhitai
"اَکِيُون لَٽَ اوراٽِيُون، ڪنهن پَرِ ڪَڙِيان پيرُ،
لَٽَ لاهِيندو ڪيرُ، مُون جيهِي مَعذُورِ کي.",Shah Abdul Latif Bhitai
"اَکِيُون آريءَ ڄامَ جِون، آهِينِ اَنڌِيءَ ساڻُ،
پَسِي ڪَندِيُون پاڻُ، پيشانِي پُنهُونءَ جي.",Shah Abdul Latif Bhitai
"سَڏَ مَ ڪَرِ سَڏَنِ ري، هَلَڻَ رِيءَ مَ هَلُ،
جَلَڻَ ريءَ مَ جَلُ، روئَڻَ رِيءَ مَتان رُئين.",Shah Abdul Latif Bhitai
"سَدا پُڇُ مَ سهڻي! اونداهِيءَ اَڌ راتِ،
پِريان ڏي پِرڀات، وانءُ ڏيٺاريٖ ڏينهن کي.",Shah Abdul Latif Bhitai
"صَدا! وِڌِيَمِ سُورَ جِي، اَڳِيان ڪوهِياريٖ،
جو نِجَسَ نِکاريٖ، سو پُنهُون وِڌُمِ پاندَ ۾.",Shah Abdul Latif Bhitai
"سَسُئِيءَ کي سَڏُ ٿِيو، آسان اولاڻُو،
پَنڌ نَه پُڄاڻُو، اَڻَ ڪوٺِي ڪانه ڪَري.",Shah Abdul Latif Bhitai
"پَسو! پَراوَنِ، سُورَنِ آڏِي سَسُئِي،
پَرايا پنهنجن، وِجَهنِ ويچارِيءَ تي.",Shah Abdul Latif Bhitai
"مُنڌ نَه مَنجهان تَنِ، پَسِي لَڪَ لُڏَنِ جي،
جا پَرِ کاهوڙِيَنِ، سا پَرِ سِکِي سَسُئِي.",Shah Abdul Latif Bhitai
"سائِرَ ٻوڙِي سهڻي، نَه ڍوري، نه ڍَنڍَ،
اَکين مَنجِهه اُڪَنڊَ، مُيائِي ميهار ڏي.",Shah Abdul Latif Bhitai
"ڪُتا کِيَنَئِي ڪيچَ جا، سَندا جي پُنُهونءَ،
اَگهيٖن هوند اَسونهَن، جي جانارَنِ يادِ پُئين.",Shah Abdul Latif Bhitai
"تَنِ پيئِي جانارَنِ ياد، جي پارِيلَ پُنهُونءَ ڄام جا،
سَندِي لالَنَ لاڌ، مُئِيان پوءِ مُنڌَ ٿِئٖي.",Shah Abdul Latif Bhitai
"نَه ڪِين آهِيُون چُوهَڙا، نَه ڪِي آهِيُون چورَ،
هنگامان ۽ هورَ، ڪُتا! ڪَرِييٖن ڪَنِ تي؟",Shah Abdul Latif Bhitai
"ڪُتو چـٖي قَرِيبَ جا، آهِيُون ساڌَ سَهِي،
پِهرِين بات بَهِي، پُڇُون پوءِ پانڌِيَنِ کي.",Shah Abdul Latif Bhitai
"ڪُهين، ته آپُ ڪُهُه، ڏَسِ مَ چُوهَڙِيان،
سَندا آهيڙِيان، آن نه سَهَندِي هَٿَڙا،",Shah Abdul Latif Bhitai
"ڪُتو طالِبُ ڍُونڍَ جو، اَسين ڪُتي ڪِيڙَ،
چَهُٽِي آهي چِيڙَ، ڪارايي جي ڪَنَ ۾.",Shah Abdul Latif Bhitai
"ڪُتو ڪُرِٽي هَڏِيُون، جُوان مَڙدُ جِڳِرُ کاءِ،
اَلدُنِيَا جِيفَہ وَ طُلاّبُهَا کِلَاب، ايئن هِنئين سين لاءِ.",Shah Abdul Latif Bhitai
"ساهَڙُ سُڪيءَ ۾ ٿِيو، پاڻيءَ مَنجِهه پُنوههُ،
سَندو ڪَچَ ڪُنو، تارِ تَرَندو ڪيتَرو؟",Shah Abdul Latif Bhitai
"ڏُکِيءَ ڏَمَرُ ناههِ، بُکِيءَ کِلَ نَه اُڄَهي،
اُگهاڙِيءَ وِهانءُ، وِيو ويچارِيءَ وِسَرِي.",Shah Abdul Latif Bhitai
"اَدِيُون! وَرُ اُگهاڙَ، وِهانءُ جنهن وِسارِيو،
جيڏِيُون! ڇَڏي جاڙَ، سَڀِ نَنگيُون ٿِي نِڪَرو.",Shah Abdul Latif Bhitai
"سَڀَ نَنگِيُون ٿِي نِڪَرو، لالَچ ڇَڏي لوڀَ،
سُپيرِيان سين سوڀَ، نِنڊُون ڪَندي نه ٿِئـٖي.",Shah Abdul Latif Bhitai
"سَڀِ نَنگِيُون ٿِي نِڪَرو، پَڙهَڻَ ڇَڏي پوءِ،
مُنهَن مِڙَنِئان هوءِ، ڪَهـٖي جا ڪِينَ کَڻِي.",Shah Abdul Latif Bhitai
"ڪَهـٖي جا ڪِينَ کَڻِي، پِرِينءَ پَهُتِي سا،
وِهـٖي ويڙِهجِي جا، وَصلُ تنهن وِڃائِيو.",Shah Abdul Latif Bhitai
"وَصلُ تنهن وِڃائِيو، سِينڌِ سُرمي سِيئن،
سا لُوٺِي لِيلا جيئن، مَڻيو جنهن مِٽُ ڪيو.",Shah Abdul Latif Bhitai
"هُوندِئان هوتُ پَري، اوڏ آ اَڻَ-هُوندِ کي،
ساجَنُ تَنِ سَري، ’لا‘ سين لَڏِينِ جي.",Shah Abdul Latif Bhitai
"هورِنِ هاڙهو لَنگِهيو، ٿِيءُ جَرِيدِي جوءِ!
هُوندِ جَنِين سين هوءِ، هوتَ نَه هُوندو تَنِ سين.",Shah Abdul Latif Bhitai
"هورِنِ هاڙهو لَنگِهيو، مُٺِي! مُوسَٽُ ڇَڏِ،
’لا‘ سين اُٿِي لَڏِ، ’ڪِينَ‘ رساڻـٖي ڪيچَ کي.",Shah Abdul Latif Bhitai
"هورِنِ هاڙهو لَنگِهيو، ڳورِيُون پاسي ڳوٺِ،
ڪيچِ تَنِين کي ڪوٺَ، ’ڪِينَ‘ جَنِين جي ڪَڇَ ۾.",Shah Abdul Latif Bhitai
"هورِنِ هاڙهو لَنگِهيو، ڳَورِيُون ٿِيُون ڳَمَنِ،
هاڃـٖي تنهن هَڄَنِ، ڌاران سِڪَ، سَيّدَ چـٖي.",Shah Abdul Latif Bhitai
"نه ڪا هِتِ نه هُتِ، ڪا ڳَورِيءَ سَندِي ڳالِ،
ڪِينَ پَهُتِي مالِ، حالِ پَهُتِي هوتَ کي.",Shah Abdul Latif Bhitai
"سانوَڻَ لَهَرِيُون، ٿَرَ وارِي، تَرِ وارَ،
اِنِهان ئِي اَپارَ، مُون سين ڀَلـٖي ڀال ڪِيا.",Shah Abdul Latif Bhitai
"وَڌو ڪِيمَ، وَڻاههُ! اُونچا ڏُونگَرَ! مَ ٿِيو،
ٽِمو مَ، نيڻاههُ! تَه پيرُ نِهارِيان پِرِيَنءَ جو.",Shah Abdul Latif Bhitai
"جُتِي سي پائِيندِيُون، جَنِين پيرَ پِرِين،
لاٿِيون سَڀِ پَرِين، سَسُئِيءَ سُپِريَنِ کي.",Shah Abdul Latif Bhitai
"نه مُون نانَاڻِئان کَٽِيو، نه ڪِي ڏاڏاڻِئا،
پِرِيَنِ جي پارا، مُون سين وَڏائِي وَڙَ ٿِيا.",Shah Abdul Latif Bhitai
"مَرِي جِيءُ ته ماڻِيين، جانِبَ جو جَمالُ،
ٿِيين هوند حَلالُ، جي پَندِ اِهائِي پارِييٖن.",Shah Abdul Latif Bhitai
"مَرُ ته موچارِي ٿِييٖن جِيئَڻ آڏو جَتَ،
هارِي! ڪَرِ هِمَتَ، تَه ڏيئِي دَمُ، دوسُ لَهِين.",Shah Abdul Latif Bhitai
"مَرُ ته موچارِي ٿِييٖن، ويهِي جِيءُ مَ، جوءِ،
مُنڌَ! مَرَڻان پوءِ، پَهُچَندِينءَ پُنهُونءَ کي.",Shah Abdul Latif Bhitai
"اَجَلان اَڳي، سَسُئِي! مُنڌَ جِيَئرِيائِي مَرُ،
ٽولِيان تنهن مَ ٽَرُ، جنهن رُوحُ وِڃايو راههَ ۾.",Shah Abdul Latif Bhitai
"مَرَڻان اَڳي جي مُئا، سي مَرِي ٿِينِ نه ماتِ،
هوندا سٖي حَياتِ، جِيئَڻان اَڳـٖي جي جِيا.",Shah Abdul Latif Bhitai
"جيئڻان اَڳي جي جِيا، جُڳِ جُڳِ سي جيئَنِ،
اوءِ موٽِي ڪِينَ مَرَنِ، مَرَڻان اَڳي جي مُئا.",Shah Abdul Latif Bhitai
"اُونچو اُتاهُون گَهڻُو، جيئڻَ کي جَبَلُ،
مَرَڻَ! مُون سيٖن هَلُ، تَه پُٺِيءَ تو پَنڌُ ڪَرِيان.",Shah Abdul Latif Bhitai
"تو سَڱُ، ساهَ گَهڻَنِ سين، جِيئَڻَ! گوشٖي جاءُ،
مَرَڻَ! مُون سين آءُ، تَه پُٺِيءَ تو پَنڌُ ڪَرِيان.",Shah Abdul Latif Bhitai
"تو سامائي سَسُئِي! مَرَڻُ ڪِيو مُردارُ،
ڪُپَرِ سين ڪوهِيارُ، لُوٺِي! تو لَڄائِيو.",Shah Abdul Latif Bhitai
"پَرِ ۾ پَچِي پِرِينءَ کي، مَرِي نه ڄاتوءِ،
’مُوتُوا‘ مُنڌَ نه سوءِ، ڪَنڌُ ڪُڄاڙِيان ڪاٽِييٖن؟",Shah Abdul Latif Bhitai
"توڻي وِلاڙُون ڪَرين، توڻي هلٖين وِکَ،
لِکِيي منجها لِکَ، ذَرو ضايَع نه ٿِيي.",Shah Abdul Latif Bhitai
"لِکِيو جو نِراڙِ، سو اَنگُ ڪِياڙِيءَ نَه ٿِئـٖي،
پارِيو ويٺِي پاڙِ، جيڪِين لالَنَ لِکِيو لوحَ ۾.",Shah Abdul Latif Bhitai
"جِتـٖي جـٖيتَرِيُون، لِکِيُون لوحَ قَلَمَ ۾،
تِتي تيٖتَرِيُون، گَهڙِيُون گهارَڻُ آئِيُون.",Shah Abdul Latif Bhitai
"پَنڌ نه پَنڌَنِ جيتَرو، ڪيئن سُڄَندِي ڪِيھَ؟
جيڪَرَ ڪَرِيان رِيهَه، پَرَ چوندا مُنڌَ چَرِي ٿِئِي.",Shah Abdul Latif Bhitai
"چُونِمِ مَرُ، ’چَرِي ٿِئِي‘، پَرَ جي سَڏُ سُڻِينِ،
مَرُ مُنهِين کي ڏِينِ، ماڙهُو اَچِيو مِيهَڻا.",Shah Abdul Latif Bhitai
"ماڙهُو ڏيئِي مِيهَڻا، مُون کي ڪَندا ڪوههُ؟
جنهن ڇورِيءَ ۾ ڇوه، سا پِٿُون ٿِيندِي پيرَ تي.",Shah Abdul Latif Bhitai
"جيٖڪِين ميڙِ مُٺِيَ کي، جيڪِين مُٺِيءَ مارِ،
ڏُکِيءَ کي ڏيٖکارِ، هيڪَرَ هوتُ اکين سين.",Shah Abdul Latif Bhitai
"ڏُکِي ٿِي ڏَڌورَ، لَهَسِي لَنئون پُنهُونءَ جي،
ڏيٖئي آڳ اَتور، سَڀَ نهَ کانئـٖي سَسُئي.",Shah Abdul Latif Bhitai
"ڏُکِي! ڏِکَ وِسارِ، سٖيجَ ڦِٽِي ڪَرِ، سَسُئِي،
پَٽِييٖن پيرُ نِهارِ، تَه آرِياڻِي اُتان لَهيٖن.",Shah Abdul Latif Bhitai
"ڏُکِي! ڏُکُ مَٿـٖي ڪَري، وانءُ ڇَپَرِ پيٖهِي،
گَڏِبَئِي ڏيٖهِي، سُوڌِيُون ڏِيندَءِ خَبَرُون.",Shah Abdul Latif Bhitai
"ڏُکِيءَ ڏِيهاڻِي، مُٺِيءَ مَٿي هَٿَڙا،
تنهن پَرِ نه کاڻِي، جنهن پَرِ جِئـٖي، جيڏِيون!",Shah Abdul Latif Bhitai
"هَر دَمُ هوتَ پُنهُونءَ جو، ڏِسَڻُ ڀانئج ڏِکَ،
وَرُ پُنهُونءَ ساڻُ پَلَڪَ! ٻَنِ ٻارهن وَرِهَيه ٻِيَنِ سين.",Shah Abdul Latif Bhitai
"ڏُکِيءَ سَندِيُون ڏُونگَرين، وَڻَ ٽِڻَ وايُون ڪَنِ،
وَٽان ويهِي جَنِ، وَڍِيءَ سي واڍوڙِيا.",Shah Abdul Latif Bhitai
"وَڍِيءَ سي واڍوڙِيا، رَتُ نه ڏِٺو جَنِ،
مَوتُ قَبُولِيو تَنِ، ڏِٺو جَنِ ڏُکِيءَ کي.",Shah Abdul Latif Bhitai
"ڪنهن جنهن ڏُکا ڏيٖ، پارانڀا کي پانڌِييٖن،
سُورَ ڀَرِيائِين سٖي، ڳالِهه ڪِيائِين جَنِ سين.",Shah Abdul Latif Bhitai
"ڪو جو وَڍِيءَ وَڍُ، جيئن وِڻَ وَڍِيائِين وَڍَ سين،
ڏُکُ ڏُکِيءَ کي ڏَڍُ، جَنِ ڏِٺِي سي ڏُکِيا ٿِيا.",Shah Abdul Latif Bhitai
"وَڍيَلِ ٿِي وايُون ڪَري، ڪُٺَلِ ڪُوڪاريٖ،
هُنَ پَنَ پنهنجا سارِيا، هِيءَ هَنجُون هَڏَنِ لئـٖي هاريٖ.",Shah Abdul Latif Bhitai
"ڏُکِيءَ توءِ ڏُڪارَ، توڻٖي وَسَنِ مينهَڙا،
صاحِبَ هَٿِ سُڪارُ، هِنَ وَسِ آهِينِ هَٿَڙا.",Shah Abdul Latif Bhitai
"ڏُکِيءَ توءِ ڏُڪارَ، سيڻَنِ ڏيهُه سُڪارِيو،
ٻاروچاڻُو ٻارُ، سَڀوئِي سُواءَ سين.",Shah Abdul Latif Bhitai
"آئُون نَه گَڏِي پِرِينءَ کي، ٿورا ڏينهن ٿِيا،
راتيٖن روزَ وِيا، عَبَثُ آرِيءَ ڄامَ ري!",Shah Abdul Latif Bhitai
"آئُون نَه گَڏِي پِرِينءَ کي، سَهسَيٖن سِڄَ وِيا،
هَلَڻَ ويرَ هِئا، ديٖکٖي شالَ دَمُ ڏِيان!",Shah Abdul Latif Bhitai
"وِلاڙِيو وَڻين چَڙهي، رَئِي پَسِيو روءِ،
”وِچان جو وِچُ پوءِ، سو ڪنهن پَرِ ڪَهِي لاهِيان!“",Shah Abdul Latif Bhitai
"وِلاڙيون وَڻيٖن چَڙهي، اُونچَنِ مَٿي اَڄُ،
لالَنَ ڪارَڻِ لَڄُ، باسِيائِين بردارَ جو.",Shah Abdul Latif Bhitai
"وِلاڙِيو وَڻيٖن چَڙهي، ڏِيو پَٽولي لانگَ،
ٽارِيءَ ٽارِيءَ ڇانگَ، سَسُئِي مورَ ٻَچَنِ جيئن.",Shah Abdul Latif Bhitai
"وِلاڙِيو وَڻين چَڙهـٖي، ڏاڍو ڏوريٖ ڏُورِ،
سُپيٖرِيان جي سُورِ، پَري پَڙاڏا ڪَري.",Shah Abdul Latif Bhitai
"پَريٖ پَڙاڏا ڪَري، اوريٖ نه آهي،
ڪَمتَرِ ڪا ڪاهـٖي، پَهُچي هِنَ پَٽَيءَ کي.",Shah Abdul Latif Bhitai
"رُڃُنِ ۾ رَڙِ ٿِي، ڪَرَ ڪووَلَ جِي ڪُوڪَ،
وَلوَلو ۽ وُوڪَ، اِيءَ تان آههَ عِشقَ جِي.",Shah Abdul Latif Bhitai
"رُڃُنِ ۾ رَڙِ ٿِي، ڪَرَ چَتُونءَ جِي چانگارَ،
اِيءَ عِشقَ جِي اُٻَڪارَ، نَعرو آهي نينهن جو.",Shah Abdul Latif Bhitai
"رُڃُنِ ۾ رَڙِ ٿِي، ڪَرَ ڪُرَڪي ڪُونجَ،
نَعرو مَنجِهه نِڪُونجَ، اِيءَ تان آهَ عِشقُ جِي.",Shah Abdul Latif Bhitai
"رُڃُنِ ۾ رَڙِ ٿِي، ڪَرَ ڪُرَڪي ڪُونجَ،
نَعرو مَنجِهه نِڪُونجَ، اِيءَ تان آهَ عِشقُ جِي.",Shah Abdul Latif Bhitai
"رُڃُنِ ۾ رَڙِ ٿِي، ڪرَ سارَنگِيءَ سازُ،
اِيءُ عِشقُ جو آوازُ، ماڙهُو رَکَنِ مُنڌ تي.",Shah Abdul Latif Bhitai
"ڏاگَهنِ، ڏيرَن، ڏُونگَرَنِ، ٽنهي ڏِنَمِ ڏُکَ،
سي سَڀ ڀانَيَمِ سُکَ، هيڪاندِ ڪارَڻِ هوتَ جـٖي.",Shah Abdul Latif Bhitai
"وَڃي سا رات وِهاڻِي، رِيءَ پَسَڻَ پِرِيَنِ جي!
هِهَڙا اوڏا سپِرِين، تو ڪيئن نِنِڊَ رِهاڻي؟",Shah Abdul Latif Bhitai
"جَتَنِ وِڌِيَس جارِ، ناتَ هُيَسِ نِماڻِي نِڪَڻِي،
ٿِيئَڙا پاڻَ قَرارِ، مُون مَنُ گَڏيٖ گُندريٖن.",Shah Abdul Latif Bhitai
"جي ڄاڻان جَتَنِ، پوءِ پَٽاندَرُ هيتَرو،
آئُون ڪيئن مُلا تَنِ، سَرَتِيُون! سُورَ پِرائِيان؟",Shah Abdul Latif Bhitai
"ڪيچان اوري ڪيتِرِيون، مَعذُورِيُون مُيُون،
واٽُون وِيهَه ٿِيُون، ڪُهُه ڄاڻان ڪيهِيءَ وِيا.",Shah Abdul Latif Bhitai
"ڀانيُمِ جي سَرِواڻَ، ڇُلائِيندَمِ ڇَپَرين،
کانيَمِ هوند پَلاڻَ، اُٺَ گُڏايَم اُنِ جا.",Shah Abdul Latif Bhitai
"وَرَ وَراڪا وِچَ ۾، لَکين آڏا لَڪ،
هُو جي آڏا حَقَ، سي ڪَندا ڪوهُه ڪَندِيَنِ کي؟",Shah Abdul Latif Bhitai
"وارو! وَرُ وَٺِي وِيا، جابِرَ ڪَري جورُ،
بيدِي ٿِي ڀَنڀورُ، حَشَرُ ڪَري هَلِيا.",Shah Abdul Latif Bhitai
"وارو! ور وٺي ويا، ڪَري ڏيرَ ڏَمَرُ،
هاڻي ٿِيو حَشَرُ، پُنا قولَ قِيامَ جا.",Shah Abdul Latif Bhitai
"وارو! وَرُ وَٺِي وِيا، جوري سين جابِرَ،
صَبُرُ ڪيئن صابِر! اَچي عَجِيبَنِ ري.",Shah Abdul Latif Bhitai
"سَنجهي مُون نَه سَنڀالِيو، تَه ڪِي اوٺِي ڪَندا ايئن،
ڪُهِي ڪَميڻِي ڪيئن، جَڏِي راتِ جَتَنِ ڪِي!",Shah Abdul Latif Bhitai
"سَنجهي مُون نَه سَنڀالِيو، صُبُحِ سارِيَمِ سُورَ،
جَتَنِ لاءِ ضَرُورَ، گَهڻا گهارِيَمِ ڏينهڙا.",Shah Abdul Latif Bhitai
"آڌِيءَ اوءِ اُٿِي وِيا، ڪَرُ رَکِيائُون ڪيچَ،
ٻاروچاڻي پيچَ، مُنهِنجو مَنُ مُنجهائيو!",Shah Abdul Latif Bhitai
"سَسُئِي لَنگِهيو سو، مَردَ جنهن ماتُ ڪِيا،
جَبَلُ وَڏو جو، نُوڻِ مِڙوئِي نينهن کي.",Shah Abdul Latif Bhitai
"جَبَلُ ماري جَکَ، جو آڏو آرِيچَنِ کي،
توڻي لَڪَنِ لَکَ، سَڀ لَنگِهيندِيَسِ سِڪَ سين.",Shah Abdul Latif Bhitai
"جَڏِهن پيئِي ڇَٽَ، ڇَپَرِ هوتَ پُنهُونءَ جي،
پَرَهي وِيٺيُون پَٽَ، گُوندرَ لَٿا گولِين.",Shah Abdul Latif Bhitai
"جَڏِهن سُتِيُون جي، پَٿَرِ پيرَ ڊِگها ڪَري،
تَڏِهن تَنِين کي، ساٿَ سُتيئِي ڇَڏِيو.",Shah Abdul Latif Bhitai
"ڏُونگَرَ! مُون نه ڏُکوءِ، آنءُ اَڳَ ڏُکوئي آهِيان،
سارِيان ڪونَه سُکوءِ، سُورَ گَهڻييِي سَنڀَران.",Shah Abdul Latif Bhitai
"ڏُونگَرَ! ڏُکِ پَئِي، ڪِيَمِ توسين ڳالهه،
پاڻا آئُون مُئِي، سُورُ سُڻائي پرينءَ جو!",Shah Abdul Latif Bhitai
"ڏُونگَرَ! ڏُکويُون، تو ۾ اورَڻَ آئِيُون،
جي اَچَنِ ڦوڙائيون، ڏِجَنِ دِلاسا تَنِ کي.",Shah Abdul Latif Bhitai
"ڏُونگَرَ! ڏِيهاڻِي، پاڻُ مَٿان تو گهورِيان،
تو مَنجِهه رِهاڻِي، سَدا ٻاروچَنِ جِي.",Shah Abdul Latif Bhitai
"ڪي جي ڪَڍِيا پارَ، ڏُکي، ڏُونگَرَ پاڻَ ۾،
سُڻِي سا تَنوارَ، مِرُون پِيا مامِري.",Shah Abdul Latif Bhitai
"ڏُونگَرَ ڀُونييٖنِ ڪِيرَ، سَڄَڻَ ميخُون ڏُونگَرين،
هَهِڙا سيڻَ سُڌِيرَ، ڪينَ لَهندينءَ ڪي ٻِيا.",Shah Abdul Latif Bhitai
"ٻَئِي ويٺا رُونِ، ڏُکِي، ڏُونگَرُ پاڻَ ۾،
ڪنهن کي ڪِينَ چُونِ، مَنجِهنِ جو پِرِيتَڻُو.",Shah Abdul Latif Bhitai
"اَڄُ پُڻِ ويٺو روءِ، ڏُکِيءَ، ڏُونگَرُ پاڻَ ۾،
ڪوهِياريٖ جو ڪوءِ، اَچِي سُورُ اُڌَمِيو.",Shah Abdul Latif Bhitai
"مون کي ڇَڏِ مَ ڇَپَرين، هوتاڻِيءَ هِنَ هَنڌ،
توسين پُوندِيَسِ پَنڌِ، ڏِيندِيَسِ باههِ ڀَنڀورَ کي.",Shah Abdul Latif Bhitai
"مون کي ڇَڏِ مَ ڇَپَريٖن، هاتِڪ هوتاڻِي!
توهِين لَئٖي کاڻِي، ڏُکِي ڏوري ڏُونگَرين.",Shah Abdul Latif Bhitai
"مون کي ڇَڏِ مَ ڇَپَريٖن، پوءِ رَهايَسِ ’پاڻ‘،
جي ڀُلايُون ڀاڻِ، تَنِ کي رَسُ، رَسِيلا! راهَ ۾.",Shah Abdul Latif Bhitai
"پَرتَوو پُنهُونءَ جو، ڪِين ڇائِين، ڪِين اُسَ،
قرِيبِاڻِي ڪُسَ آهي ڪَر ٻَڪَرڙي.",Shah Abdul Latif Bhitai
"پَرتَوو پُنهُونءَ جو، جُهڙَ جيئن جهالا ڏي،
آئون تنهن آرِيءَ کي، وَٺِيو راهه، رُئان گَهڻُو.",Shah Abdul Latif Bhitai
"ڪنهن پَرِ رُوئان پرينءَ کي روئي نَه ڄاڻان،
مَٿي ڪِيو ڀُڻان، هَنجَنِ - هاڻا هَٿَڙا.",Shah Abdul Latif Bhitai
"ڪنهن پَرِ رُوئان پِرِينءَ کي، پارُ نَه ڄاڻان پَنڌُ،
ڪيچِيَنِ ڪارَڻِ ڪَنڌُ، نايو ٿِي نعرو هَڻان.",Shah Abdul Latif Bhitai
"ڪنهن پَرِ رَوئان پرين کي، رُوئَڻُ مون رياءُ،
بَرَنِ مَنجِهه بُڪاءُ، ٻِيءَ ڀت ٻُڌُمِ، جيڏِيُون!",Shah Abdul Latif Bhitai
"ٻيون ڏيئِي ٻَنِ کي، هَلِجِ پاسي هيڪَ،
وَرُ نه سَهي وِيڪَ، تُون ٽيڏِي! ٽِيايُون ڪَرين!",Shah Abdul Latif Bhitai
"اڃَا تُون اَواٽَ، واٽان پاسي ويسَرِي،
سُونهِين ٿيءُ سُواٽَ، ته مَنجهان دِلِ دَڳُ لَهِين.",Shah Abdul Latif Bhitai
"پاهِين، پَسِي پَٻُ، مَتان ڪا، مُنڌ ڏِييٖن،
اَڳِيان ڪَئو مَ ڪَٻُ، اِيءُ قالِي آڏو ڪيچَ کي.",Shah Abdul Latif Bhitai
"ڏاڍِي لُڪَ لَڪَنِ جِي، پَٽَنِ پوءِ پَچاءُ،
ڇَپَرَ ڪوسو واءُ، هَرِيا تو نيڻَ ڪِيا.",Shah Abdul Latif Bhitai
"لَڙُ مَ، لاڙائُو ٿِيو گُهتُون گوهِيُون ڇَڏِ،
لاهِه مَ لَڏو، لَڏِ، تَه ڳاڙهـٖي سِڄِ ڳالِهه مِڙين.",Shah Abdul Latif Bhitai
"لَڙُ مَ، لاڙائُو ٿِيو، وَرَ چُونڊِيندِي وَڃُ،
آهي اِيءُ اُهڃُ، هاڙهي هَلَندِيَنِ جو.",Shah Abdul Latif Bhitai
"اُلَهِي سِجَ اويرَ مَ ڪرِ مَعذُورِيَنِ تي،
پَسِي مَران پيرَ، ڏُونگَرَ ٻاروچَنِ جا!",Shah Abdul Latif Bhitai
"وِيو ٻاروچو نِڪَرِي، هاڻي ڪَرِيان ڪيئنءَ؟
سِجَ اُلٿـٖي سيئن، سَٽُون ڏينديَسِ سُڃَ ۾.",Shah Abdul Latif Bhitai
"ڪِين ڌَرَتَتِي، ماءِ! ڪِين ڄَرَ سَندِي سَڄَڻين،
هَلي ۽ واجهاءِ، ٻنِهي ڄيرَن وِچَ ۾.",Shah Abdul Latif Bhitai
"مَٿـٖي مَنجهان مِينهُن، پسو! پاڻِيءَ جيئن وَهي،
مُون ڀانئيو نينهن، ڄِڀِيُون سَندِيُون.",Shah Abdul Latif Bhitai
"مَنجهان منهنجي رُوحَ، جي وَڃي ساڄَنُ وِسَرِي،
تَه مَرُ لَڳِي لُوهَه، ٿَرَ-ٻاٻِيهو ٿي مَران.",Shah Abdul Latif Bhitai
"لَڳِي مُون کي لُوهَه، وِرِهَه واٽُون لائِيُون،
راضي جنهن سين رُوحَ، سو ڪوهِيارو ڪيچ وِيو.",Shah Abdul Latif Bhitai
"ٽِمَنِ نيڻَ رَتُ وَهي، چُئاڪا ڪِيو،
مُون کي ڏَنءُ ڏِيو، اَئِين ٿا وَڃو، اوٺِيا!",Shah Abdul Latif Bhitai
"امڙ وَڃِي آڻِ، چَرَخو آتَڻَ وِچَ مان،
ڪِتُيمِ جِهِين ڪاڻِ، سو ڪوهِيارو ڪيچ وِيو.",Shah Abdul Latif Bhitai
"پَهِي ڪامَ پِڃاءِ، امڙ! منهنجي آسَري،
ڏيئي ڪِين ڪَتاءِ، مون کي نينهن نِهوڙِيو.",Shah Abdul Latif Bhitai
"ڪَتَڻُ ٻَنِ ڪَپاهُه، کوءِ آتَڻُ، ٻَنِ جيڏِيُون!
ساڄَنُ منهنجو ساههُ، هاڃي مَنجِهه هَڻِي وِيو.",Shah Abdul Latif Bhitai
"آتَڻِ چُونِمِ ڪَتُ، تاڻِيان تَندُ نه نِڪَري،
پاڻان روئِي رَتُ، چَرَخو مُون چِڪَ ڪِيو.",Shah Abdul Latif Bhitai
"کوءِ هاڙهو، ٻَنِ هوتُ، کوءِ پُنهُون، ٻَنِ پِرِيتَڻُو،
مادَرِ! مُون مَوتُ، پَسَڻا پِرائِيو.",Shah Abdul Latif Bhitai
"کوءِ ٻولي، ٻَنِ ٻَروچُ، گهورِي ذاتِ جَتَنِ جِي،
مون کي چَئِي لوچُ، پيهِي وِيا ڇَپريٖن.",Shah Abdul Latif Bhitai
"جيئن جيئن تَپي ڏينهن، تيئن تيئن تاڻِيان پَنڌَ ۾،
هو آڳانجهو نينهن، ٻانڀَڻِ ٻَروچَنِ سين.",Shah Abdul Latif Bhitai
"جيئن جيئن ڇِڄـٖي راتِ، تيئن تيئن تاڻي پَنڌَ ۾،
ڀورِيءَ ٻـِي نَه تاتِ، جيڪا سا جَتَنِ جِي.",Shah Abdul Latif Bhitai
"نه ڪو ليکوئِي ٿِيو، نه ڪو تَتو ڏينهُن،
تِهان اوري نينھُن، ڇِنو آتَڻَ وارِيٖن.",Shah Abdul Latif Bhitai
"جان جِئييٖن تان جَلُ، ڪانهي جاءِ جَلَڻَ ري،
تَتِيءَ ٿَڌِيءَ هَلُ، ڪانهي ويلَ وِهَڻَ جي.",Shah Abdul Latif Bhitai
"تَتِيءَ ٿَڌِيءَ ڪاهه، ڪانهي ويلَ وِهَڻَ جِي،
مَتان ٿِئـٖي اُونداهِه، پيرُ نه لَهين پرينءَ جو.",Shah Abdul Latif Bhitai
"ڪو گهمَندي گهورُ، آيُمِ ٻاروچَنِ جو،
ڇَڏيندِيَسِ ڀَنپورَ، هِنيُون هِتِ نه وِندُريٖ.",Shah Abdul Latif Bhitai
"ڀَنڀورَ جَنِ سُکَنِ، مُون کـٖي ساٿان کارِيو،
هاڻي ساڻ ڏُکَنِ، تان ڪِين ڏُونگَرَ ڏورِيان.",Shah Abdul Latif Bhitai
"ڀينَر! ڀَنڀوران، ڀَڄو تان اُبَهو،
اَڳـٖي اِنَ ماڳان، سَرَتِيَنِ سُورَ پِرائِيا.",Shah Abdul Latif Bhitai
"ڀينَرُ! هِنَ ڀَنڀورَ ۾، دوزَخَ جو دُونهون،
سَوارو سُونهون، پُڇِي پُورِجِ، سَسُئِي.",Shah Abdul Latif Bhitai
"ڀَنڀوران اُجاڙُ، سَرَتِيُون! سَکَرُ ڀانئِيان،
مُون سين تنهن پَهاڙُ، ڏُکان هَڏِ نه ڏورِيو.",Shah Abdul Latif Bhitai
"اُجاڙان ڀَنڀَورُ، سَرَتِيُون! سَکَرُ ڀانئِيان،
آرِياڻيءَ اَتور، ڏِٺُم جِتِ اَکِيَنِ سين.",Shah Abdul Latif Bhitai
"لَڳِي لاڳاپـٖي، ڀورِي مُنڌَ، ڀَنڀورَ جي،
پِرِين وِڃايو تي، ڏُکِي ڏوري ڏُونگَرين.",Shah Abdul Latif Bhitai
"جَنِين ديکِيو دِل سين، پُٺِيءَ سي پييُون،
تهَ پُڻ ٿـٖي وييٖيُون، جي پُنهُونءَ پاڻُ لڪائيو.",Shah Abdul Latif Bhitai
"لَڄايا مُونهان، ساجُهرِ تي سيڻَ وِيا،
پيٖيَنِ ڀَنڀوران، سُڌِ منهنجي ذَاتِ جِي.",Shah Abdul Latif Bhitai
"هُيَسِ جي آئُون، ٻانهِي ٻاروچَنِ جِي،
هوند نه ڇَڏِيائون، ڏُکِيءَ کي ڏُکَنِ ۾.",Shah Abdul Latif Bhitai
"آئُون جي هُيسِ هَڏُ، اَدِيُون! آرِيچَنِ جو،
ساٿَ لَڏِينديٖ سَڏُ، مانَ ڪوهِيارا ڪَرِينِ مُون.",Shah Abdul Latif Bhitai
"اوٺِيَنِ اُمارو، مُون جَهلِينديٖ نه رَهيا،
ساٿِيَنِ سَوارو، ڪِيو ڪيچُ اَکِينِ ۾.",Shah Abdul Latif Bhitai
"ساٿِي توءِ هَلَنِ، پَٿَرِ جي وارَ ڪَريان،
جيڪُسِ ٻاروچَنِ، ڪو ڏٺو عَيبُ اکين سين.",Shah Abdul Latif Bhitai
"ساٿِيَنِ سَئِين نَه جاڳِينءَ، پوءِ ڪُـڄاڙِئا روءِ؟
اِيءَ پَرِ ڪُپَرِ هوءِ، جو هو سانگِي، تُون سُمَهين.",Shah Abdul Latif Bhitai
"ساٿِي نَه پَسان سي، هُئمِ هِينئيٖن ٿُوڻِيُون،
هاڻي ڪَنِين جي، وَڃِيو اَڱڻِ اُڀِيان؟",Shah Abdul Latif Bhitai
"آن ڪي ساٿِي ڏِٺَ، جي مُون ويڙهِه وِڃائِيا،
رُوئان رَتُ مَڃُٺَ، هاڻي تَنِ پِرِيَنِ کي.",Shah Abdul Latif Bhitai
"ڪَهان، تان ڪيچان پَري، وِيهان، تان وَٽِ مُون،
ڀُلِي ڏورِيَمِ ڀُون، عَبَثُ آرِيءَ ڄامَ کي.",Shah Abdul Latif Bhitai
"ڪَهان، تان ڪيچان پَري، سُمَهان، تان سِرَ هيٺِ،
ٻاروچي سين ڏيٺِ، جيڏِيُون! جيهِيءَ پَرِ ٿِي.",Shah Abdul Latif Bhitai
"وَڏِي وَسَ هُئا، ٻاروچا ڀَنڀورَ ۾،
وَڃِي ڏُورِ پِيا، سانگينِ پُٺِيءَ سُپِرِينِ.",Shah Abdul Latif Bhitai
"ڏنِي سِڪَ سَسُئِيءَ کي، ٻيلِياڻِي ٻَروچَ،
لوڪَ وِچان ئِي لوچَ، نيئِي پَهُچائـٖي پُنهُونءَ کي.",Shah Abdul Latif Bhitai
"جيڪِي فِراقان، سو وصالان نه ٿِئـٖي،
اَچي اوطاقان، مون کي پِرِيَنِ پَري ڪِيو.",Shah Abdul Latif Bhitai
"ڦِرِي آءُ، فِراقَ! مون کي وِصالان وِچُ پِيو،
جـٖي ٿـٖي چِڪِيُمِ چاڪَ، سي پرينءَ گَڏِجِي پُورِيا.",Shah Abdul Latif Bhitai
"ڏيکاريسِ ڏُکَنِ، گوندرَ، گسُ پِرِيَنِ جو،
سونهائـٖي سُورَنِ، ڪِي هيڪاندِي هوتَ سين.",Shah Abdul Latif Bhitai
"ڪَنِين ڪَنِين ماڙُهوئين، گوندرُ وَڏِي وَٿُ،
ٻَڌِي گوڏِ گَرٿُ، ساٽو ڪِجي سُورَ جو.",Shah Abdul Latif Bhitai
"سؤ سُکَنِ ساٽـٖي ڏِيان، سِرُ پُڻِ ڏِيان سَٽِ،
جي مُون مِڙيٖ مَٽِ، ته وِرهُه وِهايان هيٖڪَڙو.",Shah Abdul Latif Bhitai
"سَؤ سُکَنِ ڏيئِي، وِرِهُه وِهايُم هيڪَڙو،
مُون کي تنهن نيٖئِي، پيرُ ڏيکارِيو پرينءَ جو.",Shah Abdul Latif Bhitai
"سُورَ مَ ڏي ڌُوڻ، آئُون آهيان اَڳِهِين ڪاهِرِي،
جا پَرِ پاڻِيءَ لُوڻَ، سا پَرِ منهنجـٖي ڄِندَڙيٖ.",Shah Abdul Latif Bhitai
"سُورَ! مَ وڃيجاهُه، سَڄَڻَ جِيئن سانگِ وِيا،
پرينءَ پُڄاڻاءُ، آئُون اوهان سيٖن اورِيان.",Shah Abdul Latif Bhitai
"سُورَنِ سانگهارو، ڪَڏِهن تان ڪونَه ڪِيو،
آيَلِ! اوڀارو، ٻاڙوڌو ٻوڙَ وَهي.",Shah Abdul Latif Bhitai
"سانگهارو سُورَنِ، ڪڏِهن تان ڪونَه ڏِنو،
ٻائِڙَ ٻوڙَ وَهَنِ، ڪالُهوڻِئا اَڄُ گَهڻا.",Shah Abdul Latif Bhitai
"سُورَنِ لَڌو سَجُهه، پاڻهـٖي پيهِي آئِيا،
ڪنهن کي ڏيان مَنجُهه، مَرُ تان چِڻِڪَنِ چِتَ ۾.",Shah Abdul Latif Bhitai
"ڏُکُ لَڳو، ڏُونگَرَ ٻَرِيو، ڀينَرُ! کاڻِي ڀُون،
مَنان لاٿو مُون، سندو جِيئَڻَ آسَرو.",Shah Abdul Latif Bhitai
"ڏُکويُون ڏيهان، جيڪُس لَڏي وِيئيُون،
هاڻي ڪَن مُلا، پُڇان پِرِيَنِ خَبَرُون.",Shah Abdul Latif Bhitai
"ڏُکِيُون جان نَه مِڙَنِ، تان تان ڀَنَڻُ نه ٿئـٖي،
ٻِيُون هونهِين هَٿَ هَڻَنِ، رُوندِيُون رُوئَڻَ وارِيُون.",Shah Abdul Latif Bhitai
"نَه ڪي رُوئَڻَ وارِيُون، نه ڪـٖي اوسارِينِ،
مُنهِين کي مارِينِ، مُنهِين سَندا ڏُکَڙا.",Shah Abdul Latif Bhitai
"سُورَ وراهيان، سَرَتِيُون! جي وراهيا وَڃَن،
ٻِيُون ڪوههُ ٻُجَهنِ، جَنِ سَندا، تَنِ سامُهان.",Shah Abdul Latif Bhitai
"مُٺِ مُٺِ سُورَنِ سَڀَڪِهِين، مُون وَٽِ وَٿاڻانِ،
ڀَرِيُون ڪِيو ڀُڻانِ، وِيا وِهائو نِڪري.",Shah Abdul Latif Bhitai
"هوا کي چئو پرينءَ جي گهر گهڙي آهستي آهستي
ٻڌي ٻانهون جهُڪِي خوشبو چمي آهستي آهستي",Ustad Bukhari
"ڪڪر پرتي هٽو هاڻي ته ڪا تارا زيارت ڪن،
پري ٿيو روشني پيرين پوي آهستي آهستي",Ustad Bukhari
"سويري سج جا ڪِرڻا ڪرڻ ديدار ايندا سو،
اسُر سان ماڪ ٽيهو ٿي ڏئي آهستي آهستي",Ustad Bukhari
"اتان طوفان ٿي پهتس، هِتان نڪران ته دم نڪري،
ڪٿي ماڻهو اُٻهرو آ، ڪٿي آهستي آهستي",Ustad Bukhari
"طَلبَ واريءَ جي ڀِڪ ناهي، کڻي منڇر جي ڇر سمجهو،
تپي آهستي آهستي، ٺري آهستي آهستي",Ustad Bukhari
"ڊڪي راڪيٽ کان تڪڙو، پوي ڪاٿي نه ٿاٻڙجي،
صلاحون ڏيو زماني کي هلي آهستي آهستي",Ustad Bukhari
"متان محسوس ٿئي دل کي، متان معلوم ٿئي من کي،
تڏهن استاد ٿو تڙپي لڇي آهستي آهستي",Ustad Bukhari
"اسان جي پيار جو تحفو قبوليندي ته خوش ته هوندين،
گلابي گل هي گلدستو قبوليندي ته خوش ته هوندين",Ustad Bukhari
"اسان وٽ عشق اڻ ڪٺ آ، اوهان وٽ سونهن سڀ ڪجھ آ،
هي سڪ ۽ سونهن جو سودو قبوليندي ته خوش ته هوندين",Ustad Bukhari
"اڃارا ديد جا آهيون، بخارا قرب جا آهيون،
سوال آهي ته سنگت جو قبوليندي ته خوش ته هوندين",Ustad Bukhari
"محبت زندگي آهي، محبت بندگي آهي،
اهو ”استاد“ جو گفتو قبوليندي ته خوش ته هوندين-​",Ustad Bukhari
"هڪ موت مئي جو ڀئو سهڻا ، ٻيو تو مان نٿو ٿئي ڍئو سهڻا
اهي ڀهڪيون ڳالهيون بخش ڪجاء مونکي محبت جو ٿئي مئو سهڻا",Ustad Bukhari
"هڪ عمر ۾ توکي ڇا ڏسندس هڪ عمر ۾ توسان ڇا کلندس
مونکي عمريون هجن ها سئو سهڻا",Ustad Bukhari
"هڪ موت مئي جو ڀئو سهڻا، ٻيو تو مان نٿو ٿئي ڍئو سهڻا
اهي ڀهڪيون ڳالهيون بخش ڪجاء مونکي محبت جو ٿئي مئو سهڻا",Ustad Bukhari
"تولاء روئان چئين ٿو روئڻو، تولاء سڪان چئين ٿو سڪڻو
جيڪي چوڻو اٿئي پيو چئو سهڻا",Ustad Bukhari
"هي عشق ڏسو منهنجي جوڀن جي نشاني آ۔
مرحوم امنگن جي جيون جي نشاني آ۔",Ustad Bukhari
"ڪنهن ڪنهن کي وجهان ڇلڙا، ڪنهن ڪنهن کي مکيان خوشبو،
هن شهر کي آڇي مون شعرن جي نشاني آ۔",Ustad Bukhari
"گهوُري ته جگر گهائي، مُرڪي ته مکي مرهم،
هر سونهن کي سمجهان ٿو سڄڻن جي نشاني آ۔",Ustad Bukhari
"ڏس جوش ڏڪي ٿو پيو ء هوش بڪي ٿو پيو،
ته به تن ۾ تمنائون، جشنن جي نشاني آ۔",Ustad Bukhari
"احساس جي الماڙي، هر رئڪ تي تقريرون،
شاعر جي اڪيلائي، جشنن جي نشاني آ۔",Ustad Bukhari
"اٿ ميڙ اهي ٺڪريون، دل ڪنهن جي ٽُٽي پئي آ،
هي خاڪ به کڻ ڪنهنجي، نيڻن جي نشاني آ۔",Ustad Bukhari
"مايوس هوائن کان اٿ منهنجون اميدون وٺ،
دانهن جي پلاندن ۾ نغمن جي نشاني آ۔",Ustad Bukhari
"استاد جي البم ۾ گُل ٽاڪ ڀلي دلبر،
هي خار به رک تنهنجي گلشن جي نشاني آ۔",Ustad Bukhari
"خواب تو واري جي خوشبو، اڄ به منهنجي من ۾ آ،
باغ جي هٻڪار هوندي واءَ جي جهلڪن ۾ آ",Ustad Bukhari
"آس هڪ اڀري ٿي پئي پر پوهه جي سورج جيان
روشني، سردي وڌي ڪئي قيد ڪوهيڙن ۾ آ",Ustad Bukhari
"زندگيءَ جي سرخروئي ڪجهه ته منهنجي سڪ ۾ آ،
ڪجهه ته تنهنجي ريشمي ميندي رتن هٿڙن ۾ آ",Ustad Bukhari
"چنڊ جو چمڪو، گلن جي مهڪ، چقمق جي ڪشش،
دلڪشيءَ جو ڪيڏو سهڻو سلسلو سهڻن ۾ آ",Ustad Bukhari
"گفتگو ماکي به آ مصري به آ ڪشمش به آ،
ڪُل مٺاڻن جو مزو تنهنجي مِٺن گفتن ۾ آ",Ustad Bukhari
"تون نه ساقي، مان نه ميڪش، بزم ناهي ميڪدو،
شوق جو آ ڪرشمو، ڪيڏو نشو نيڻن ۾ آ",Ustad Bukhari
"عشق کوٽو، حسن ڪوجهو، ٿي چڪو هي حادثو،
چونءَ پچونءَ ڳوٺن ۾آهي، هوشرو شهرن ۾ آ",Ustad Bukhari
"جرڪ پنهنجي مرڪ جي استاد جي ڳوڙهن ۾ ڏس،
سج جي ڪرڻن جي رونق ماڪ جي قطرن ۾ آ",Ustad Bukhari
"ستاد جي ارداس، نئين سال جو تحفو
مايوس کي ڏي آس، نئين سال جو تحفو",Ustad Bukhari
"پرڀات جي پردي ۾ ڪري بند مُڪو آ،
اڌ رات ڏي آڪاس، نئين سال جو تحفو",Ustad Bukhari
"ڪي_ٽُو کي ملي برف، مليا سج کي بادل،
۽ ٿر کي ملي تاس، نئين سال جو تحفو",Ustad Bukhari
"تخريب ۽ تعمير ڀريو ٿالهه ورهائِن،
هي وهم هي وشواس، نئين سال جو تحفو",Ustad Bukhari
"کڻ صبح سويري سان نئين نُور جا ڪرڻا،
وٺ واءَ وٽان واس، نئين سال جو تحفو",Ustad Bukhari
"استاد جي تقرير ۽ تحرير ۾ آهن،
احساس ئي احساس، نئين سال جو تحفو",Ustad Bukhari
"تنهنجي تڪ تيز نگاهن کان بچو ڪو ڪونهي
ڇو ته هر تير لڳو ٺيڪ گٿو ڪو ڪونهي",Ustad Bukhari
"عشق جي آڳ ڪچهريءَ کي بنايو آوي
جو هتي آ سو پڪو آھ ڪچو ڪو ڪونهي",Ustad Bukhari
"سونهن ۽ نينهن جي سڀ ڪنهن کي سڃاڻپ آهي
ايترو يار صفا ٺوپ انڌو ڪو ڪونهي",Ustad Bukhari
"ڪو ٻري پيو ڪو ڳري پيو ڪو ڀري پيو آهون
تنهنجي پاڙي ۾ سڄي رات ستو ڪو ڪونهي",Ustad Bukhari
"عشق جو آند نه ڪو پاند ٻُڌون ٿا ”استاد“
سونهن جي ذات نه ڪا پات پتو ڪو ڪونهي",Ustad Bukhari
"هونئن ته مِٽيءَ جي چپٽي آهيان،
جيئي سنڌ ته ڌرتي آهيان",Ustad Bukhari
"خاڪي، نوري، فاني، باقي،
سچ پچ ساٿي سڀڪي آهيان",Ustad Bukhari
"عربي، عجمي آهيان ئي پر،
روسي، هندي، چيني آهيان",Ustad Bukhari
"سڀ کان اڳ ۾ انسان اڳ تي،
سنڌي ـــــــ سنڌي، سنڌي آهيان",Ustad Bukhari
"بوڙئي جھڙي منهنجي هستي،
سنڌو واري مستي آهيان",Ustad Bukhari
"سانگين سان گڏ سالگرهه مان،
وڇڙي ويس ته پوءِ ورسي آهيان",Ustad Bukhari
"تاريخ آهيان قوم قويءَ جي،
نه ته مرقد جي تختي آهيان",Ustad Bukhari
"ڏيڍ ڏنگايون ڏاري ڄاڻان،
مظلومن جو مددي آهيان",Ustad Bukhari
"مِهر ته مکڙي ماڪ ـــ ڦڙا مان،
قَهر ته ڪرندڙ بجلي آهيان",Ustad Bukhari
"جوت رتيءَ تي پريت پتنگو،
سنگ سڳندي، رنگي آهيان",Ustad Bukhari
"عشق ۽ عقل حقيقي ساٿي،
سونهن سچيءَ جو سنگتي آهيان",Ustad Bukhari
"آجو پيار ملي پوءِ پيارا،
سولو ويندو سرچي آهيان",Ustad Bukhari
"آزادي استاد تنواريان،
ماڻهن جي مان مرضي آهي",Ustad Bukhari
"نه ڪم نبريو نه غم نبريو، جو نبري ويو سو دم هوندو.
جو نِکري پيو سو سچ سمجهو، جو وِکري ويو وهم هوندو",Ustad Bukhari
"تکوگهوڙو ڊُڪي ڪيڏو، نظر هَسوار جي اڳتي،
زمانو تيز تنهن کان تيز تر، پنهنجو قدم هوندو",Ustad Bukhari
"اسان جي شاعري کي انقلابي دور ۾ کڻجو،
جڏهن هر لفظ پرچم، هر غزل اونچو عَلم هوندو",Ustad Bukhari
"”تَشا“ واري لِڪل تقدير، نه تو سمجهي نه مون سمجهي،
جي ڪجهه سمجهي ته هي سمجهي؛ عمل اَحسن اُتم هوندو",Ustad Bukhari
"ڪا ڪِٿ ليلا ڪو ڪِٿ مجنون، ڪو ڪِٿ گهرجي ڪو ڪِٿ گهربل
ڪا ڪنهن جي لئه اهم هوندي، ڪو ڪنهن جي لئه اهم هوندو",Ustad Bukhari
"بخاريءَ کي اوهان سڀني کان، يارو مان گهڻو ڄاڻان،
ڀلو جي ڀائرن سمجهو ته، رهجي ويو ڀرم هوندو",Ustad Bukhari
"پيار، درياهه آ، درياهه به لَٽجي ٿو وڃي،
نيٺ انسان آ، انسان به مَٽجي ٿو وڃي",Ustad Bukhari
"مان مڃان ٿو ته سڀين پارين سڄڻ سون آهي،
هي غضب ٿيو جو سچو سون به ڪَٽجي ٿو وڃي",Ustad Bukhari
"بعضي بندوق شڪاريءَ جي ڇُٽي ٿي پٺتي،
جو ڦَٽي ٿو ڪڏهن پاڻ به ڦَٽجي ٿو وڃي",Ustad Bukhari
"حُسن آ باز، مگر عشق وڏي آفت آ،
مون ڏٺو آ ته ڪڏهن باز به جهَٽجي ٿو وڃي",Ustad Bukhari
"چند هَٽندي ئي وڏي ويرَ هٽي ويندي آ،
گهُورَ گهٽجي ٿي ته ”استاد“ به گهٽجي ٿو وڃي",Ustad Bukhari
"ملن ٿا مون سان منهنجا ٿي ملن ٿا تون سان تنهنجا ٿي
اي بخاري اکيون کول اهي نه تنهنجا اٿئي نه منهنجا اٿئي",Ustad Bukhari
"اسان سان ڪچهريون ڪيو دوستو
هليا وينداسين اوچتو اوچتو",Ustad Bukhari
"پکي شام ڌاري هي ڪاڏي وڃن ٿا
پوي ڪون ٿو ڪنهن کي ڪوئي پتو",Ustad Bukhari
"اکين ۾ رهن ٿيون اداسي جون شامون
جيئڻ ۾ نـ هاڻي اچي ٿو مزو",Ustad Bukhari
"اسان جي وصيحت نصيحت اها
وٺي حسن جو نانءُ پوءِ پورجو",Ustad Bukhari
"ڀلا ڪو پرينءَ کان ڪيئن جدا ٿئي
ڏکيو ڪيڏو ”استاد“ آ مرحلو",Ustad Bukhari
"نه توکي لهون ٿا نه توکي لڀون ٿا،
يڪو هڪ ٻئي کي وڃايو وتون ٿا۔",Ustad Bukhari
"اسين سمنڊ ناهيون جو ڪو دنگ روڪي،
اسين وقت وانگي اورانگهي لنگهون ٿا۔",Ustad Bukhari
"نه ڪو عشق چرچو نه ڪو حسن چسڪو،
ٻنهي جي مچڻ ۾ پچون ٿا نچون ٿا۔",Ustad Bukhari
"پري کان نهارين ته تاڻيو ملڻ لئه،
ملون ٿا ته اڳتي کان اڳتي وڌون ٿا۔",Ustad Bukhari
"گهڙيء کي گهڙي زندگيون ٿا سنواريو،
ڪتيء کي ڏسي ڪهڪشائون ڪٿيون ٿا۔",Ustad Bukhari
"لُڇون ڇو نه جاني، پڇون ڇون نه پيارا،
نگاهون اٿئون ء زبانون رکون ٿا۔",Ustad Bukhari
"داو ئي اها آ ته ٿيو درد ڀائي،
جدائيء ۾ بيجا بخاري رجهون ٿا۔",Ustad Bukhari
"قوم ٽڪڙا ٽڪڙا ٿيندي ٿي وڃي​
۽ قيامت صغرا ٿيندي ٿي وڃي​",Ustad Bukhari
"وارداتون ويهه هڪ هڪ ڏينهن ۾​
خلق ڳترا ڳترا ٿيندي ٿي وڃي​",Ustad Bukhari
"دوستو!، مسجد امن جي جاءِ آ​
سا به پهرا پهرا ٿيندي ٿي وڃي​",Ustad Bukhari
"عزمي! پيءَ سان پٽ گڏ کلي کائن نٿا​
جاءِ ڪمرا ڪمرا ٿيندي ٿي وڃي",Ustad Bukhari
"مان روز نه پر عيد تي اگهندس ڳوڙها،
تون موڪلي ڏي ريشمي رومال مونکي",Ustad Bukhari
"هر شام شفق اوڙهي آ، ايندي مون ڏي،
هر باک چمائيندي آ، لب لال مونکي",Ustad Bukhari
"گلن جي گلستان تائين نه پهتاسين،
محبت جي ميدان تائين نه پهتاسين۔",Ustad Bukhari
"ڏس ماڻهو چنڊ تي وڃي پهتا بخاري۔
مگر اسين هڪ انسان تائين نه پهتاسين۔",Ustad Bukhari
"خام آ، جنهن جو به آهي هي خيال،
سنڌ ٿيندي ختم اڳ چاليهه سال۔",Ustad Bukhari
"سنڌ رهندي، سنڌي رهندا شاد باد،
بند ڪر افلاهه، ڌارين جا دلال۔",Ustad Bukhari
"گھر گھر برف ڄمي وئي آهي، در در ديپڪ ڳايان ٿو مان،
دڳ دڳ اوندهه اوتي پئي آ، پڳ پڳ جوت جڳايان ٿو مان",Ustad Bukhari
"اٿ ڀونچال، جوالا نچ تون، باغي ڀونءِ جمالو چوندي،
اوٿر ٿو اَلاپ اٿاريان، ڇوليون ڇيرون پايان ٿو مان",Ustad Bukhari
"دهشت گردي دَور سکي آ، حڪمت عملي مون به مٽي آ،
دانهن ڀلي ڏي دور کي ڦٿڪي، گھنگھر توکي گھايان ٿو مان",Ustad Bukhari
"جيئو، جيئڻ ڏيو، ڏاڍو سو گابو، جھيڙو جوٽي بيٺا آهن،
وچ ۾ آءُ رتوڇاڻ آهيان، ڇاجي لاءِ ڇڏايان ٿو مان",Ustad Bukhari
"صديون ڪنڌ ڪٽايا اٿئون، سهسين سنَڌ وڍايا اٿئون،
هڪڙو ڀيرو گڏجو لوڪو، قهري ڪات ڪٽايان ٿو مان",Ustad Bukhari
"ڪارا ڪپڙا، ڳاڙها جھنڊا، ساوا کيت، سنهري ڪرڻا،
سنڌو توکي سينگارڻ لئه، طرحين رنگ رچايان ٿو مان",Ustad Bukhari
"خير ته راڳي، ظلم ته باغي، قرب ته ٻڪرو، قهر ته ڪات،
جرڪي جيئڻ ڪاڻ بخاري، ڪيڏا روپ مٽايان ٿو مان",Ustad Bukhari
"گهانگهري جي چئن گهوٽن جوڪُسڻ
سنڌ جي تاريخ جو ڦٽڪي پوڻ",Ustad Bukhari
"خون مظلومن جو ريلو ٿي هليو
سنڌ جي ڌرتيءَ کڻي منهن کي مليو",Ustad Bukhari
"ڪِن ڪيو پر سو به ڪهڙو احتجاج
جهڙو تهڙو ڄڻ ته کدڙو احتجاج",Ustad Bukhari
"شل نه ٿئي ڪنهن قوم جو خانو خراب
سَنگُ ڪهڙو جي هجي ڪانو خراب",Ustad Bukhari
"جو ڪڇي، تنهن لاءِ ڪارو جيل آهي
جو لڇي، ماري چون: ڌاڙيل آ",Ustad Bukhari
"سنڌ جو چاليهه سالو سلسلو
شير ٿيندو ٿو وڃي هاڻي ٻلو",Ustad Bukhari
"ڪلهه وتي جن سنڌ جي سِرَ ۾ پناهه
چور ڀاڳيا ٿي ويا، ڌرتي گواهه",Ustad Bukhari
"ڪلهه مهاجر قوم جو نعرو لڳو
اڄ انهن جو دهل تي ڏئونڪو لڳو",Ustad Bukhari
"تنهنجي خوشبو پڙهان خطن وانگي
تنهنجا نياپا چمان چپن وانگي۔",Ustad Bukhari
"جوش جهمريون ، ڇهاو ڇيرون ها،
دل ٿي دهه دهه ڪئي دفن وانگي۔",Ustad Bukhari
"تنهنجي محبت لذيذ شاهد آ،
مشڪون مون ڪٽيون مزن وانگي۔",Ustad Bukhari
"خوبصورت خيال جا سپنا،
توکي سمجهيم لطيف فن وانگي۔",Ustad Bukhari
"جومندي ڀون لڇي، پڇيم ڇو ؟ چي۔
آسمان ٿو تڪي ڪفن وانگي۔",Ustad Bukhari
"ڇو نه پهرو مري بخاري ڏئي،
تنهنجو پاڙو مِٺو وطن وانگي۔",Ustad Bukhari
"محبوب موج تنهنجي مستي نه ٿي پوي
سنجيدگي لکڻ جي سستي نه ٿي پوي۔",Ustad Bukhari
"تون جام جام تي ٿو هٿ ساڻ پاڻ پيارين
غلطان ٿي ڪٿي ڪا غلطي نه ٿي پوي۔",Ustad Bukhari
"سنڌوء کان سِينڌ سُهڻي، ڌرتيء کان دل ڪشادي
سنسار، سا ته منهنجي سرتي نه ٿي پوي",Ustad Bukhari
"ڀڙڪن هزار بجليون، تنبن لکين تباهيون
برباد رنگ بو جي بستي نه ٿي پوي۔",Ustad Bukhari
"استاد سان اُتوتي ايڏو نه ٿي زمانا!
اڳتي هلي هي تنهنجو سنگتي نه ٿي پوي",Ustad Bukhari
"پيار ڇا هي، لذيذ خوشبو آ
خار ڇا هي، غليظ بدبو آ۔",Ustad Bukhari
"پيار سان زهر ڏين ته پي ويندم
خار سان کير ڏين ته ٿوٿو آ۔",Ustad Bukhari
"روشني چنڊ جي ڏيئو سمجهون
ريشمي آسمان تنبو آ۔",Ustad Bukhari
"ساٿ ڀرپور ڏي حياتي تون
موت مشهور آ ته مسهو آ۔",Ustad Bukhari
"چوطرف ڀونء جي چڪر ڪاٽي
قرب ۾ ماهتاب قا بو آ۔",Ustad Bukhari
"آء موسي نه سامري يارو
شاعري معجزو آ جادو آ۔",Ustad Bukhari
"ديد استاد جي سڄي دنيا
ساهه آ سنڌ، هانء دادو آ۔",Ustad Bukhari
"پير پيا ٿَو ڦٽيا، هانءُ پيو ٿَو رَڌو، ڪجھ ته اڳتي وَڌو!
جو هَٽيو سو ڪَٽيو، مون کي پَتو، ڪجھ ته اڳتي وڌو",Ustad Bukhari
"زندگي، جنگ جاري جيئڻ جي، مگر امن، انصاف لئه،
پنهنجي قومي حقن لئه اچو ۽ مچو، ڪجھ ته اڳتي وڌو",Ustad Bukhari
"هي جو اجرڪ آ ويڙهيو پيو، تنهن کي ڦاڙيو، اڌو اڌ ڪريو،
هڪڙو سِر سان ڪفن ۽ ٻيو سندرو ٻَڌو، ڪجھ ته اڳتي وڌو",Ustad Bukhari
"سنڌ جي رات آ، وَر وَڪڙ واٽ ۾، قهر جي ڪاٽ آ،
پاڻ وٽ جوت آ، جُنگ جوڌو جَٿو، ڪجھ ته اڳتي وڌو",Ustad Bukhari
"سِرُ تَريءَ تي رکڻ کان اڳي سورمؤ، هوڏي سامهون ڏسو،
سوڀ سهڻيءَ جي سيني تي نظرون رکو، ڪجھ ته اڳتي وڌو",Ustad Bukhari
"پلصراطن کان پوءِ جنتون، مقتلن جي پٺيان منزلون،
ٽهڪ ڦٽندا پريان، پهريان هي ڌڪ ٽپو، ڪجھ ته اڳتي وڌو",Ustad Bukhari
"مان ڏسان ٿو ڌُٻڻ ٿي وئي آهي ڌرتي سڄي ڏيهه جي،
ڪو غربت ۾ گم ٿيو ڪو ڌَن ۾ گتو، ڪجھ ته اڳتي وڌو",Ustad Bukhari
"هائو، آڙاهه آڏو آ، درياهه ٿيو، تيز طوفان ٿيو،
ڪئين به ڪهڙو به، پر ڪو طريقو ڪڍو، ڪجھ ته اڳتي وڌو",Ustad Bukhari
"قطرو قطرو ملي مست درياهه ٿيو، تيز طوفان ٿيو،
انقلابي بنايو ڪچو ۽ پڪو، ڪجھ ته اڳتي وڌو",Ustad Bukhari
"لوڪ بنگلو نه ٽي وي نه وِسڪي نه زردو نه زر ٿو ڦُري،
هو گھُري ٿو اَجھو ۽ لٽو ۽ ڳڀو، ڪجھ ته اڳتي وڌو",Ustad Bukhari
"هو کنڀيو ٿا وڃن ٽي سڌر سنڌ جا، ڀنگ، ٽي لک چيو،
ڌاڙ ڌرتيءَ تي ماڻهو ٿيو جھڙو ڍڳو، ڪجھ ته اڳتي وڌو",Ustad Bukhari
"حيدرآباد برباد، سنڌي نسل، باهه  بيداد ۾،
گھنڊ پيو ٿو گُڙي اِرتقا جو يڪو، ڪجھ ته اڳتي وڌو",Ustad Bukhari
"جاڳ اک ۾ اَٿَو، پنهنجون کوليو اکيون، ڀاڳ هَٿ ۾ اَٿَو،
سوڀ سگھ ۾ اَٿَو، ساٿ جوڙيو سگھو، ڪجھ ته اڳتي وڌو",Ustad Bukhari
"چنڊ سجدا ڪندو آ، عظيم آدميءَ جي قدم تي جھڪي،
پاپ پُرزا ڪندو عزم پنهنجو پڪو، ڪجھ ته اڳتي وڌو",Ustad Bukhari
"عار، استاد ، شاگرد، مزدور، ڪڙمي، سمورا ٻڌو،
گھنڊ پيو ٿو گُڙي اِرتقا جو يڪو، ڪجھ ته اڳتي وڌو",Ustad Bukhari
"جذبات جي ڳالهه نه ڪر، هڪ آگ جو ساگر هو۔
ان رات جي بات نه ڪر، ان رات ته اوٿر هو۔",Ustad Bukhari
"ٻانهن ٿي ٻنهي تنهنجي خوشبو کي وڌو ڀاڪر،
هڪ ساهه جو اندر هو، ٻيو ساهه جو ٻاهر هو۔",Ustad Bukhari
"ماحول ۾ مستي هئي، جو جهول ۾ جوڀن هو،
آڪاس نچيو بيٺي ، چوڏول ۾ جرٿر هو۔",Ustad Bukhari
"هڪ عشق ببر نر ٿي گجڪار ڪري گذريو،
اڌعمر ته جهنگل هو، اڌ عمر رڳو بر هو۔",Ustad Bukhari
"هڪ شوق هو جو پاڳل، هر روپ لڳو پوڄڻ،
ٻيو ڪو به نه هو حاضر، محبوب جو منظر هو۔",Ustad Bukhari
"هر چئونڪ تي پهچي مون ميزان کي پئي ڳوليو،
مونکي هي پتو پيو هو، هن شهر ۾ محشر هو۔",Ustad Bukhari
"هو يار سان خار ڪٺو، استاد ٻه اڌ ٿي پيو،
هڪ ديد ۾ بهتر هو، ٻي ديد ۾ بدتر هو۔",Ustad Bukhari
"توتان قربان ، جند جان منهنجي،
تون زمين آهين آسمان منهنجي۔",Ustad Bukhari
"ڪنهن پڇيو، آس وئي ڪٿان تنهنجي،
هو هلي هينئر وئي هتان منهنجي۔",Ustad Bukhari
"سونهن کان منهن مٽيان ته منڪر ٿيان،
باقي هِن عشق کان آ، بان منهنجي۔",Ustad Bukhari
"آءُ پٽ ڪائنات جو آهيان،
آسمان پيء زمين امان منهنجي۔",Ustad Bukhari
"ڪهڪشان ڊوڙندي چيو چمڪي،
ڪاته طاقت آ پا سبان منهنجي۔",Ustad Bukhari
"گوڙ جڳ جوهو ، شور محشر جو،
ڪوڪ گونجي وئي وچان منهنجي۔",Ustad Bukhari
"ڏات، حقُ اليقين ا ستاد آ،
بات شايد آ بدگمان منهنجي",Ustad Bukhari
"تون سونهن ٿو پسائين احسان جي نموني،
مونکي نه پيار گهرجي ان دان جي نموني۔",Ustad Bukhari
"مضمون حسن جو تو ڇيڙي ڇڏيو آ جاني،
مان ڇو نه عشق آڇيان عنوان جي نموني۔",Ustad Bukhari
"برباد دل جي ڀونء کي مس مس ملي ٿو ڪاٿي،
ڀاڪر بهار، بو سو بستان جي نموني",Ustad Bukhari
"زلفن ۾ يا زنجيرن ۾ ۔ قرب يا ڪڙن ۾،
هي زندگي ته ٿي پئي زندان جي نموني۔",Ustad Bukhari
"خوشبو حبيب جي هئي، بدبو رقيب ڪئي مان،
ڪجهه هير جي طرح ڪجهه طوفان جي نموني۔",Ustad Bukhari
"مسڪين اٿلي پٿلي هر رات پئي پچائي،
ڪنهن تانگهه جي تئي تي دل نان جي نموني۔",Ustad Bukhari
"آدم ، حوا خطا ڪئي آخر ته آدمي هئا،
الله ڇو خفا ٿيو انسان جي نموني۔",Ustad Bukhari
"مينار روشنيء جو او دوست عشق منهنجو،
گوندر گهڻائي آيا گهمسان جي نموني۔",Ustad Bukhari
"آزاد ٿيندو ويندو استاد هي زمانو،
آواز ٿيندو ويندو اعلان جي نموني",Ustad Bukhari
"روز سينگار جان ٿو ائين ڄڻ ته سهڻو اجهو ٿو اچي،
درد دل مان ڪڙا ٿو ڪڍان، ڇو ته منهنجو مٺو ٿو اچي۔",Ustad Bukhari
"خوبصورت نظارا کنيون، ڪهڪشان، چنڊ تارا کنيون،
سونهن جا روپ سارا کنيون، ديد جو دادلو ٿو اچي۔",Ustad Bukhari
"مهڪندو مهڪندو ٿو اچين، مرڪندو مرڪندو ٿو ملين،
اڻ ميو پيار ٿو يار ڏين، مونکي ڏاڍو مزو ٿو اچي۔",Ustad Bukhari
"موت جهڙا مهانڊا کنيون، بت تباهين جا ڀانڊا کنيون،
اک، جهنم جا ٽانڊا کنيون، ڪو ڏهاڙي ڏچو ٿو اچي۔",Ustad Bukhari
"سوچ، اوٿر ٿي ڊوڙي پئي، ديد، منڇر ٿي اٿلي ٿي پئي،
دل جي ڌرتي سا لرزي ٿي پئي، ظاهر آ زلزلو ٿو اچي۔",Ustad Bukhari
"دل فريبي سان دوکو به آ، عشق سان گڏ عقيدو به آ،
قافلو هي قطاريو سڄو، اٽڪلي فلسفو ٿو اچي۔",Ustad Bukhari
"هي آ جيون جي جادوگري، آرزو جستجو ۾ چري،
ڏس ته جيئون ٿا هرهر مري، رنگ رت جو رتو ٿو اچي۔",Ustad Bukhari
"مونکي ڪوٺيو موالي ڀلي، منهنجو ميخانو هن جي ڳلي،
عشق مون وارو اوڏهن وڃي، پڪ ڪري ڪو نشو ٿو اچي",Ustad Bukhari
"ڪير ڪوڙو آ ڪير آ سچو، بحث آهي بخاري ڊگهو،
پاڻ کي ٿو کپي ڀروسو، پرڪٿي ڀروسو ٿو اچي۔",Ustad Bukhari
"اک اک سان وک وک سان ڪئين سُورَ سَلي ٿي پئي،
جنهن جنهن دل ۾ جھاتي پايون جوت جلي ٿي پئي",Ustad Bukhari
"هڪ سرتيءَ تان ٻيو ڌرتيءَ تان سڀ ڪجھ صدقي آ،
ڳليءَ ڳليءَ هي ڳوٺاڻن ۾ ڳالهه هلي ٿي پئي",Ustad Bukhari
"ديس مٿان جنهن سيس سُهايو سا ته سهاڳڻ ٿي،
سون مٿان جنهن سيڻ مَٽايا، نيڻ مَلي ٿي پئي",Ustad Bukhari
"پِرهه ڦُٽيءَ سان تارو تارو ڦَٽَجي ڦَهه ٿي پيو،
رات رليءَ کي مات مِلي وئي، بات بَلي ٿي پئي",Ustad Bukhari
"سرمد وارو دور ڪٿي آ، سياڻو ٿي استاد،
پريت اڄوڪي، ڏاڍي اوکي، چال چلي ٿي پئي",Ustad Bukhari
"سونهن تنهنجي سنگيت جهڙي آ،
گفتگو، لوڪ گيت جهڙي آ۔",Ustad Bukhari
"تنهنجي گهر جي ڀت تي هٿ رکيم، پت ڪر،
ڇو ته مون لئه مسيت جهڙي آ۔",Ustad Bukhari
"پيڙ تي پيڙ، جاري جيوت ۾،
پو به پياري پريت جهڙي آ",Ustad Bukhari
"عشق ۾ شرم، عيب آهي پر،
ڪا حماقت ڪريت جهڙي آ۔",Ustad Bukhari
"اوت، استاد، تنهنجي امرت جو،
جوت تر جي اجيت جهڙي آ",Ustad Bukhari
"ائين دلدار منهنجي دل کي محبت جي ضرورت آ،
جئين دنيا کي بي انداز دولت جي ضرورت آ",Ustad Bukhari
"نهارين ٿو نهاريان ٿو مٺا مرڪين ته مرڪان ٿو،
وڻي ٿي ڳالهه ڏاڍي پر وضاحت جي ضرورت آ",Ustad Bukhari
"اوهان تي سونهن جي چونڪي اسان تي عشق جو پهرو،
حقيقت کي ڀلا ڪهڙي حفا ظت جي ضرورت آ",Ustad Bukhari
"ڍڪي ڇڏ پنهنجي جذبن کي متان استاد پڌرو ٿين،
اديبن جي اڳيان آهين فضيلت جي ضرورت آ​",Ustad Bukhari
"حملو شديد عشق ڪيو، اوچتو نه هو۔
پر دل کي توڙي ديد کي پورو پتو نه هو۔",Ustad Bukhari
"تو اشتياق منهنجو هميشه بکيو رکيو،
ڄڻ ڀيم ڪنهن کي قيد ۾ ملندو ڀتو نه هو۔",Ustad Bukhari
"ڳل حسن جو هو، نرڙهو هن جو، ڇهان ته ڪيئن،
گل ڪون هو ڪنول جو، پپر جو پتو نه هو۔",Ustad Bukhari
"آيو ته سخت تڙپندو، ڪوڪون ڪندو، ڏٺو،
ڪيئن ٿا چئو ته آدمي توڙئون تتو ته هو۔",Ustad Bukhari
"ڪو دور پنهنجي ڦند ۾ ڦاسي ته ٿو سگهي،
درياهه پنهنجي ڪنب جي گپ ۾ گتو نه هو۔",Ustad Bukhari
"محشر جي ڀيڙ پيڙ مان گذريس، سڄڻ پڇيو،
مرڪي چيم ته هيل هي ميلو متو نه هو۔",Ustad Bukhari
"شهبازجي اڏام پٺيان دام ڇا پوي،
آواز منهنجو واء وڪوڙي وتو نه هو۔",Ustad Bukhari
"ٿي ٿو سگهي پٿر ڪي ترازي ۾ تورجن،
بازار ۾ کيرٿر ته بخاري کتو نه هو۔",Ustad Bukhari
"ڏيل ڏسڻ سان ڏڪڻي ورتئه، آمر اندر اڳتي آهي،
واچوڙي ۾ هوش ڦري ويئه، اڻ جھل اوٿر اڳتي آهي",Ustad Bukhari
"مينهن وسي ٿو قطرا قطرا، ڍنڍون ڍورا بخرا بخرا،
منڇر کي ٿو ماپين بيٺو، سنڌو، ساگر اڳتي آهي",Ustad Bukhari
"ٿوري اڀڪڀريءَ تي چڙهندي اڀساهي ٿي پئي آ توکي،
پڌري پٽ تي ٿيڙ ٿو کائين، اوجھڙ اوڪر اڳتي آهي",Ustad Bukhari
"دوزخ ڇا تخريب ته آهي جنت پئي تعمير ٿئي،
آدم خود يزدان ٿئي پيو اعلى اوسر اڳتي آهي",Ustad Bukhari
"هو مندر تي موهت ٿي پيو هي مسجد وٽ رڪجي بيٺو،
وڌندو هل استاد بخاري، دلبر جو در اڳتي آهي",Ustad Bukhari
"پڙهو گھمايو، خزان تڙايو، اسين اٿون پيا بهار بنجي،
گھٽي گھٽي گونججي وئي آ، پکي پکي ويو پڪار بنجي",Ustad Bukhari
"هوا ۾ ڳاڙهي گلاب جي بوءِ سڄي، کٻي کان اچي رهي آ،
نظر نظر ۾ نچي رهي آ، خوشي خوشيءَ جو نکار بنجي",Ustad Bukhari
"ڪچو، پو سڀ ملير ٿي ويو، ننڍي وڏي ٿي وئي ماروي،
چَڙي چڙي ٿي ٻُري هِنئين ۾ جئي جئي جي تنوار بنجي",Ustad Bukhari
"ٻَني ٻَني تي ٻٻر لڳي ويا، ڪَسي ڪسي تي قدم کپي ويا،
سَلي سلي تي صفا ڄمي ويا، جوان جوان نثار بنجي",Ustad Bukhari
"ڪنول، هزارو، عقيق ٽهڪيو، رتن، چنبيلي، گلاب مَهڪيو،
عشاق آڏو حسين سامهون، قطار تي وئي قطار بنجي",Ustad Bukhari
"ڪڻِي ڪڻِي ٿي ڪٺي بخاري، ڦُڙو ڦڙو ٿو سمونڊ ڇڇڪي،
ڪڻو ڪڻو ويو خرار بنجي ڄڻو ڄڻو ويا هزار بنجي",Ustad Bukhari
"سنڌ سان اهڙي جند اڙي جو ٻيا دل وارا وسري ويا
جيئي سنڌ، سدائين جيئي، ٻيا سڀ نعرا وسري ويا",Ustad Bukhari
"سنڌو، بارڻ، منڇر، ڪينجهر، مون لئه آهن آب حيات
نيل ۽ دجله ، گنگا، جمنا، پوتر ڌارا وسري ويا",Ustad Bukhari
"خالد، رُستم، پورس، ارجن سورهيه سڏجن سڀ سالار
دودي کي دل داد ڏنو، ۽ ٻيا هاڪارا وسري ويا",Ustad Bukhari
"جيئي پنهنجو سنڌ جو سائين، لالون لال لطيف سدائين
آڙي پاڙي، وارا شاعر، ڏاڍا پيارا وسري ويا",Ustad Bukhari
"شام شفق جي رنگيني ۾‌سُهڻو هاڙهو ۽ هالار
ڳل ڳاڙهن محبوبن جا ، محبوب نظارا وسِرِي ويا",Ustad Bukhari
"سوچي قاتل جو قاتل،
آيو قاتل تي ڪهڪاءُ",Ustad Bukhari
"پر جي ڪوئي نانگ هُجي،
تنهن کان ڪهڙو آهه بچاءُ",Ustad Bukhari
"سِر جي بدلي ڏين ٿو سون،
پو ڀي تو وٽ ناهه وِڪاءُ",Ustad Bukhari
"او وڻجارا وائيءَ جا،
مَن جو موتي ڪهڙي ڀاءُ",Ustad Bukhari
"گھايل مَن جا گھايل گيت،
جِن ۾ پيڙا جو پَڙلاءُ",Ustad Bukhari
"جِن ۾ ڌَرتيءَ ڌرتيءَ دُک،
جِن ۾ ماڻهوءَ ماڻهوءَ گھاءُ",Ustad Bukhari
"ڀنڀٽ بڻبا نيٺ ’اياز‘
جُڳ جُڳ جلندا منهنجا ڀاءُ",Ustad Bukhari
"ڏاڍا اوکا ويڙها آهيون، دريا خان ۽ دودا آهيون،
جوٽي ڏيندا جھيڙا آهيون، ڏاڍا اوکا ويڙها اهيون",Ustad Bukhari
"هوشو جيئرو جوش ڏئي ويو، هيمون آجو هوش ڏئي ويو،
دوَر نئين جا دودا آهيون، ڏاڍا اوکا ويڙها آهيون",Ustad Bukhari
"اڳتي وڌندو، پرتي ڪِرندو، دشمن ڇهندو، ڇهندي ٻرندو،
بجلي وارا جھٽڪا آهيون، ڏاڍا اوکا ويڙها آهيون",Ustad Bukhari
"سورهن آنا سچ ته آهيون، شاهه، سچل جو مَچَ ته آهيون،
طوفانن ۾ ٻرندا آهيون، ڏاڍا اوکا ويڙها آهيون",Ustad Bukhari
"ماضي جا مهمان نه آهيون، آئيندي جا اعلان آهيون،
تازا توانا تجلا آهيون، ڏاڍا اوکا ويڙها آهيون",Ustad Bukhari
"تحريڪن جي طوفانن ۾، آزاديءَ جي ايوانن ۾،
ڳاڙها جھنڊا ڦڙڪيا آهيون، ڏاڍا اوکا ويڙها آهيون",Ustad Bukhari
"جرڪي جرڪي جئيندا آهيون، مُرڪي مُرڪي ملهندا آهيون،
جيئرا هياسين، جيئرا آهيون، ڏاڍا اوکا ويڙها آهيون",Ustad Bukhari
"دِلوارن لئه موتئيءَ ٽاري، دوڌارن لئه ڪات، ڪٽاري،
بلڪِ بخاري، ڀالا آهيون، ڏاڍا اوکا ويڙها آهيون",Ustad Bukhari
"ڪيئن به ڪري پر آوازن کي جاڳايو،
ماڻهن سان نه ته ڳلين سان ئي ڳالهايو",Ustad Bukhari
"خاموشيءَ جي مُهر لڳي ڇو محفل کي،
نغما، ناهن نوحا ئي پر ڳارايو",Ustad Bukhari
"صبر متان ٿي سڪتو پئي ۽ سڪتو موت،
ڪنهن به طريقي ساٿي تن کي تڙپايو",Ustad Bukhari
"تحريڪون نه ته تدبيرون، نه ته تجويزون،
ڪجهه ته بکارين تاريخين کي کارايو",Ustad Bukhari
"شعلا شعلا وَتي ٿو ورڇيندو،
اونداهه آ استاد بخاري آڻايو",Ustad Bukhari
"رَچي مَچي مون آزمايو.
سچي پچي چين نه آيو",Ustad Bukhari
"رکي رکي ملم رکان ڇا،
گهڙي، گهڙي ڪنهن گهاءَ گهايو",Ustad Bukhari
"سُنڍي سُنڍي عشق وڍي ته به،
چُمي چمي ٿم چاهه چاهيو",Ustad Bukhari
"ڪَڏين ڪڏين سُرڪ سَري نه ته،
جڏين ڪڏين تاس تپايو",Ustad Bukhari
"هلي هلي هانءُ ٺري مَنَ،
ڳلي ڳلي مون راڳ ڳايو",Ustad Bukhari
"مِٺي مِٺي قرب ڪچهري،
کِلي مِلي روحُ رڄايو",Ustad Bukhari
"کِکو وِکو کل نه بخاري،
ڇُلي ڇو ٿا لوڇَ لڪايو",Ustad Bukhari
"جتي به شوق کي پورو شباب ا يندو آ،
اتي ضرور وڏو انقلاب ا يندو آ۔",Ustad Bukhari
"ڪري جو هوش ۾ هيڏو حجاب ا يندو آ،
اهو به جوش ۾ ٿي بي حجاب ايندو آ",Ustad Bukhari
"سوال رات سڄي ڪن تڪي تڪي تارا،
جواب پاڻ کڻي آفتاب ا يند و آ ۔",Ustad Bukhari
"جڏهن هِيانء ۾ هوندو چُڀيو تکو ڪنڊو،
تڏهن نگاهه ۾ نکري گلاب ا يند و آ ۔",Ustad Bukhari
"هزار تاب تکي آفتاب جان پائي،
ڏسي ته ڪير ڏسي، بي نقاب ا يند و آ ۔",Ustad Bukhari
"هلون هميشه ڀٽائي جي ڇونه ميلي تي،
سڄي خطي جو اتي انتخاب ا يند و آ ۔",Ustad Bukhari
"ڪڏهن ڪڏهن ته تمنا ڪندي تِلاوت آ،
ڪڏهن ڪڏهن ته نظر هو ڪتاب ا يند و آ ۔",Ustad Bukhari
"رُسي وڃي ته بخاري، مٿان اجل ڪڙڪي ا
اچي قريب ته يوم الحساب ا يند و آ ۔",Ustad Bukhari
"سونهن جي سنسار ۾ او يار مان رهندو آهيان،
حسن رب آهي، مان حسن جو بندو آهيان۔",Ustad Bukhari
"سُهڻي سرتي، تون ته منهنجي دل جي ڌرتي لڳين،
صبح جو سڪ ۾ اُڀرندو، سانجهه جو لهندو آهيان۔",Ustad Bukhari
"حسن يوسف کي ڏسي چا قونء سان چيري هٿ وڌم،
اک ۾ تنهنجي مُرڪ، دل تي ڪرٽ پيو سهندو آهيان۔",Ustad Bukhari
"جيترو جڳ سرڳ آهي، جيترو جڳ نرڳ آهي،
ايترو عمدو لڳان ٿو، ايترو گندو آهيان۔",Ustad Bukhari
"تاس کيتين جي اُجها يان، واس کيٽن جا ونڊيان،
واء تي آهيان گذرندو، واههُ ٿي وهندو آهيان۔",Ustad Bukhari
"جسم گروي ٿي چڪُو، باقي اساسو روحُ جو،
آسري اُن جي تي مان کڻندو ويندو کنڌو آهيان۔",Ustad Bukhari
"آء سرجڻهار خود، پينار خود، وڻجار خود،
آء ڪندو اُستاد ڪامل قرب جو ڌنڌو آهيان۔",Ustad Bukhari
"دل جي ڪاروبار جو هڪ قائدو آهي۔
ڪيترو نقصان ٿئي ته به فائدو آهي۔",Ustad Bukhari
"عشق گهاڻي ۾ يا ڦاسي گهاٽ تي گرجيو،
موت جي منهن ۾ مگر مانائتو آهي۔",Ustad Bukhari
"جي مران جيئان ، مران ، جيئان سوين ڀيرا،
هر دفعي توسان وفا هي واعدو آهي۔",Ustad Bukhari
"رعب جي گهر ۾ گهڻو پر ڪهڙي ڪم جو آ،
قرب سچي جو ڪڻو ڪارائتو آهي۔",Ustad Bukhari
"سونهن تي سچ تي ۽ سنڌ تي او امر شاعر،
شعر تو جيڪو لکيو شانائتو آهي۔",Ustad Bukhari
"تجلو ٿيو تارو کڙيو ، تارو ڪريو،
بس، زندگي ۽ موت اهڙو حادثو آهي۔",Ustad Bukhari
"پيار کان جو ڪري پرهيز سوموڳو هوندو،
يا ته ٻوڙو يا ته گونگو يا ته انڌو هوندو",Ustad Bukhari
"شعر ڪو تِير ٿي دشمن کي کُتو دوڏي ۾،
شعر ڪو هارُ ٿي معشوق کي پهتو هوندو۔",Ustad Bukhari
"ها ڪڏهن فرش به آ عرش کي ڌوڏي وجهندو۔
تنهنجي گوڏي سان لڳي منهنجو ويو گوڏو هوندو۔",Ustad Bukhari
"بيت مون جو به پڙهيو ڳوٺ جو ڀونگو سمجهو،
ڌيان جنهن ڪونه ڏنو سيٺ جو بنگلو هوندو۔",Ustad Bukhari
"ڇا ڪجي گهرج ۾ سنسار جو گولو آهي،
تنهنجي انعام ۾ فردوس جو تحفو هوندو۔",Ustad Bukhari
"ڀرُ ڪري چوٽ ڪيائين ته چکيائين چوٽون،
ٽاڪئين مونکي ٿي سمجهو ته ڪوشيشو هوندو۔",Ustad Bukhari
"هر نئين ڏينهن نئون رنگ سندس فطرت آ،
وقت وانگي ته بخاري به ٿيو پوڙهو هوندو۔",Ustad Bukhari
"تو ته استاد ، صفا ساڀيان سمجهو جيون،
او چريا، ڪنهن ڪيو تو سان اهو چرچو هوندو۔",Ustad Bukhari
"منهنجي سپني جي هر جهونڪي کي، تنهنجو خوشبو خواب ڇُهيو ٿو وڃي،
ڄڻ منهنجي شوق جي شهر منجهان، تنهنجو شوخ شباب گهميو ٿو وڃي۔",Ustad Bukhari
"هر ٽٻڪي ۾اک تُڙڳي ٿي، هر جملي ۾ دل جهولي ٿي،
تنهنجي سونهن جي سٽِ سٽِ بابُ وڏو، ڄڻ قرب ڪتاب کليو ٿووڃي۔",Ustad Bukhari
"مان ڳوڙها ڳاڙي سڏڪان ٿو، تون مونتي مُرڪين، سوچان ٿو،
ڄڻ موتين تي ٿو موتي ڏين، ها هينئن به حساب چڪيو ٿو وڃي۔",Ustad Bukhari
"ڇو پڄري پاڻ پگهارين ٿو، ڇو ڦوههُ وهي هِينئن هارين ٿو؟
ڏي ساقي مونکي مئي اوتي، شيشي مان شراب اُڙهو ٿو وڃي۔",Ustad Bukhari
"جي عشق بخاري اٿندو آ، ٻئي پار وڪوڙي ويندو آ،
بيباڪ ٿي مان جي ڀڙڪان ٿو، هُن جوحجاب اُٿيو ٿو وڃي۔",Ustad Bukhari
"ڪئين قاتل چوان ته ڪُهندي آ،
مونکي حد کان وڌيڪ گهرندي آ۔",Ustad Bukhari
"شرم جي پوش ۾ ڇُپجڻ بدران،
شوق جي پينگهه منجهه لڏندي آ۔",Ustad Bukhari
"جوش مُنهن تي، شعاع نيڻ کڻي،
ڇاکپئي، گهور گهور پڇندي آ",Ustad Bukhari
"عاشقيء سان اها عقيدت۔ جو،
چاهه جو انگ انگ چمندي آ۔",Ustad Bukhari
"هوٿرو ٿي اٿان ته اربيلي،
پوپري، ڇُر بغير لڇندي آ۔",Ustad Bukhari
"ديد جي در منجهان لنگهي منهنجي،
هانء جو گهير گهير گهمندي آ۔",Ustad Bukhari
"جا به استاد جي ندر جي گُهر،
ساته هن کي اڳيئي سُجنهندي آ۔",Ustad Bukhari
"مٺو هو يان ڪڙو پر عشق جو آواز پئي گونجيو،
لنگهيو ٿي چيت ڳائيندي، ڪندي ڪوڪون ڪتي گذري۔",Ustad Bukhari
"الائي دلڪشي ڪهڙي آ، آئيندي جي ديدن ۾،
تڪيندي، سهڪندي، ڊڪندي ٿي ايڏاهن هر گهڙي گذري۔",Ustad Bukhari
"گواهه آهن ٻٽا ڀاڪر، ڊگها بوسا جون وڄ جا،
وهي منهنجي ڇهي شعلا، شرارن کي چمي گذري۔",Ustad Bukhari
"جڏهن تنهجون ملاقاتون به ٿي ڪاتيون کنيون اک ۾،
تڏهن عيدن جي ڏينهن تي به ٿي ويڌن وڏي گذري۔",Ustad Bukhari
"اڪيلائيءجي موسم ۾، اداسائيء جو واديء ۾،
تصور جي آئي برسات، يادن جي ندي گذري۔",Ustad Bukhari
"بخاري، سهڻي زندگي محبوب آ، هڪ هڪ ادا هنجي،
ڪڏهن سهڻي سُکي گذري، ڪڏهن ڏاڍي ڏکي گذري۔",Ustad Bukhari
"کڄي ٿو سونهن جي منهن تان نقاب آهستي آهستي،
اچي ٿو عشق جي گهر انقلاب آهستي آهستي۔",Ustad Bukhari
"ڏيڻ وارو شباب آهي، ملڻ وارو شراب آهي،
هتي جو ڪجهه به ملندو آ جناب آهستي آهستي",Ustad Bukhari
"مٿوڦاڙي وڌو فرهاد ڇو ٿا چئو هڪ ڌڪ ۾،
انهيء ڪم ڪار ۾ ٿيو ڪامياب آهستي آهستي",Ustad Bukhari
"زمانوڏاڍو سادو هو ء سهڻو هو، سدورو هو،
خدا ڄاڻي ته ڪيئين ٿي ويو خراب آهستي آهستي",Ustad Bukhari
"غريبي پنهنجي گيرب ۾ ائين ڌيري هلي ٿي پئي،
جئين ديري تي هلندو آ نواب آهستي آهستي",Ustad Bukhari
"تاري تاري جي گلي تي وهائي وقت ٿو ڪاتي،
ڪهائي رات پيو ٿو آفتاب آهستي آهستي",Ustad Bukhari
"اٿڻ سان زندگي مونکان پڇيو تو جوسوال آهي،
جيان ٿو پيو ڏيان ٿو پيو جواب آهستي آهستي",Ustad Bukhari
"ملاقاتون ء راتيون ڌيري ڌيري جهومنديون آهن،
رڳون استاد جون بنبيون رباب آهستي آهستي",Ustad Bukhari
"سهڻيون، هيرون، سورٺون، هرڪا سُورَ سڙي،
ڪوهه وڪوڙي سسئي",Ustad Bukhari
"هوڪاريون گڏ حق حق، ڌُو ڌُو ڌُم ڌڙي،
ڪوهه وڪوڙي سسئي",Ustad Bukhari
"ڏيندا اڻٽر عزم کي، واٽون ڪوٽ رڙي،
ڪوهه وڪوڙي سسئي",Ustad Bukhari
"ڏات ”بخاري“ لاٽ ٿي، لوءِ ڪاڻ لڙي،
ڪوهه وڪوڙي سسئي",Ustad Bukhari
"سهڻائي ساڙي، تاڪائوءَ تاڙي،
مِهري ملڪ ملير جي",Ustad Bukhari
"سُهڻي جيڏين سٿ ۾، مَنَهَن ۾ ماڙي،
مِهري ملڪ ملير جي",Ustad Bukhari
"مُرڪي، مَهڪ ٽڙي پوي، ولين جي واڙي،
مِهري ملڪ ملير جي",Ustad Bukhari
"مَهري قهريءَ مان مُٺي، گھوڙا_گھوڙا ڙي،
مِهري ملڪ ملير جي",Ustad Bukhari
"ڌوڌن ڌوڪي ۾ وڌي، ويڌن ڌونڌاڙي،
مِهري ملڪ ملير جي",Ustad Bukhari
"رولاڪن رولي ڇڏي، اولاڪن اڙي،
مِهري ملڪ ملير جي",Ustad Bukhari
"کيٽن ۾ کِلڻي کِنوڻ، ٻيڙين ۾ ٻاڙي،
مِهري ملڪ ملير جي",Ustad Bukhari
"ڪارن ڪوٽن تي اچي، پهتي پوياڙي،
مِهري ملڪ ملير جي",Ustad Bukhari
"بندي اڄ ”استاد“ مون، ڦنڌن جي ڦاڙي،
مِهري ملڪ ملير جي",Ustad Bukhari
"پوڙهن پرجھيو ڪين ڪي،
جوٽيا جواڻ جڙا، منهنجا ماروئڙا",Ustad Bukhari
"سوچون سکڻيون ڪڪريون،
ڳالهائين ڳڙا، منهنجا ماروئڙا",Ustad Bukhari
"مٿئون ماڪڙ ملڪ تي،
کنئون ڪين کڙا، منهنجا ماروئڙا",Ustad Bukhari
"هوڏان وهه سان واسطو،
هيڏان کِير گھڙا، منهنجا ماروئڙا",Ustad Bukhari
"اڌ جيئرا ”استاد“ پيا،
چورن چنگ چڙا، منهنجا ماروئڙا",Ustad Bukhari
"ديسي ويس مِٺو هو، ڏيهي ڏيل ڏِٺو هو،
سالم سيل ڏسان ها، هئه هئه، هينئن نه هجان ها",Ustad Bukhari
"هن کي گھرج گھڻيري، تن ۾ تاس تکيري،
تڪڙي مان نه تڻان ها، هينئن نه هجان ها",Ustad Bukhari
"اوٺي هيٺ اچي ها، نيڙي نيٺ اچي ها،
ويجھي مان نه وڃان ها، هينئن نه هجان ها",Ustad Bukhari
"ويري ساڻ وڙهيس پئي، تائين توڙ رڙيس پئي،
گونگي، غش نه ٿيان ها، هينئن نه هجان ها",Ustad Bukhari
"ڏوري ڏانءُ وڏي سان، ڪوري، ڪرٽ ڪڏي سان،
جھوري برج وجھان ها، هينئن نه هجان ها",Ustad Bukhari
"مارُو ويرَ ”بخاري“، ڪن ها ڪا پوئواري،
پوءِ ڇو قيد ڪٽيان ها، هينئن نه هجان ها",Ustad Bukhari
"جيجل جھولي لُئن لُئن لولي، ٻوليءَ ٻول ٻَڌم،
جَنم جنم ڪم جن سين",Ustad Bukhari
"پاڙيم، پاڙيان، پاڙيندس پئي، ڪي جي قول ڪيم،
جَنم جنم ڪم جن سين",Ustad Bukhari
"ويهي سرتين وچ ۾ جِيجِي، سچّي سينڌ ڏنم،
جَنم جنم ڪم جن سين",Ustad Bukhari
"مِلندي مارُو، کِلندي کائر، ڪِرندي ڪوٽ ڏٺم،
جَنم جنم ڪم جن سين",Ustad Bukhari
"پهتو نيٺ ته پائر پنڊو، ڀيرا ڪين ڀڳم،
جَنم جنم ڪم جن سين",Ustad Bukhari
"لاکي لوئي لاش مٿان لا، جنهن ۾ لانءَ لڌم،
جَنم جنم ڪم جن سين",Ustad Bukhari
"ويهُون واڍون ونگ وڌائون، ڇرڪي سڀ ڇنم،
جَنم جنم ڪم جن سين",Ustad Bukhari
"مارُو نيٺ ”بخاري“، ماڻيا، نبري قيد ويم،
جَنم جنم ڪم جن سين",Ustad Bukhari
"ڀٽ ڀٽ تي پئي باهه ڀڀڙڪي، هٽ هٽ ٿي هٽتاڙ عمر او،
ڪوٽن ۾ ڪڙڪاٽ اچي پيئي",Ustad Bukhari
"چِيتا، واگھه، بگھڙ ٿي مڇريا، ڌرتيءَ لاءِ ڌراڙ عمر او،
ڪوٽن ۾ ڪڙڪاٽ اچي پيئي",Ustad Bukhari
"جھونجھارن جي جيءَ ۾ جھولا، اکڙين ۾ آکاڙ عمر او،
ڪوٽن ۾ ڪڙڪاٽ اچي پيئي",Ustad Bukhari
"در تي حقدارن جا ڌڌڪا، پهرن ۾ ريهاڙ عمر او،
ڪوٽن ۾ ڪڙڪاٽ اچي پيئي",Ustad Bukhari
"آزادي ”استاد“ وسي پئي، ڀون_ڄايا ڀونڦاڙ عمر او،
ڪوٽن ۾ ڪڙڪاٽ اچي پيئي",Ustad Bukhari
"هِيرون بت کي باهه بڇن ٿيون،
جھِرڻا جيءَ کي جھِير عمر، آڇون ڪوڪا اک ۾ هڻن ٿيون",Ustad Bukhari
"ديدن مان بدبوءِ اچي ٿي،
اوتين ٿو عنبر عمر، آڇون ڪوڪا اک ۾ هڻن ٿيون",Ustad Bukhari
"تنهنجي هٿن ۾ سونا زيور،
نظرن ۾ زنجير عمر، آڇون ڪوڪا اک ۾ هڻن ٿيون",Ustad Bukhari
"ڪارونجھر تان چمڪي چمڪي،
کنوڻيون آکِن کِير عمر، آڇون ڪوڪا اک ۾ هڻن ٿيون",Ustad Bukhari
"ڪوٽن جيڏو قهر ڪندو ڇا،
ڌرتي جيڏي ڌِير عمر، آڇون ڪوڪا اک ۾ هڻن ٿيون",Ustad Bukhari
"پنهنجين جيڏين سان گڏ پيئان،
کائر پهچي کير عمر، آڇون ڪوڪا اک ۾ هڻن ٿيون",Ustad Bukhari
"آفاقي استاد ”بخاري
موهيو ملڪ ملير، آڇون ڪوڪا اک ۾ هڻن ٿيون",Ustad Bukhari
"ڏنگي ڏينهن ڏٺي ويو،
ناهه ٽري هئو مئو، ڏاڍو ڏاڍ ڪيو وڃي",Ustad Bukhari
"هوڏان ڪانئر هيڪڙو،
هيڏان سورهيه سئو، ڏاڍو ڏاڍ ڪيو وڃي",Ustad Bukhari
"اوريان پريان پاپ جي،
پٺيان نڪري پئو، ڏاڍو ڏاڍ ڪيو وڃي",Ustad Bukhari
"ماريو ملڪ ملير کي،
ڀينر ڪوڙي ڀَئو، ڏاڍو ڏاڍ ڪيو وڃي",Ustad Bukhari
"جيڪو ڊوهو ڍَٽ جو،
تنهن لئه تيل تئو، ڏاڍو ڏاڍ ڪيو وڃي",Ustad Bukhari
"لاهه ”بخار“ لوڪ تان،
ڀُوتن وارو ڀئو، ڏاڍو ڏاڍ ڪيو وڃي",Ustad Bukhari
"تڙ تڙ تنهنجي تات،
ستي، سُهڻي، سورمي",Ustad Bukhari
"سچايءَ جون ثابتيون، ويڙهيچن جا وات،
ستي، سُهڻي، سورمي",Ustad Bukhari
"امر ڏات ڏئي چڪي، مانگر تو کي مات،
ستي، سُهڻي، سورمي",Ustad Bukhari
"رنم ساري رات پئي، پرچايم پرڀات،
ستي، سُهڻي، سورمي",Ustad Bukhari
"جھونگاريا ”استاد“ مون، جر، ٿر جا جذبات،
ستي، سُهڻي، سورمي",Ustad Bukhari
"چانھ ڪوسي چڱي، آب ٿڌڙو هجي
گرم جذبو هجي، نرم گفتو هجي",Ustad Bukhari
"قول ڪيڏو حڪيمن جو سهڻو سٺو
جو به دلهير ٿئي تنهنجي لئه دوستو",Ustad Bukhari
"عرق انگور جو، صوف تازو هجي
وقت جي رهبري، رهزني ريت جو",Ustad Bukhari
"هي ته هر پريت کي هوندو آھي پتو
ڪاٿي نعرو لڳي ڪاٿي نخرو هجي",Ustad Bukhari
"رنگ سارا سُٺا ڪي به ناهن ڪسا
نيڻ ناسي - عقابي، گلابي وڳا",Ustad Bukhari
"غير ڪارو، ڦِڪو، يار ڳاڙھو هجي
زندگي حسن آ، تندرستي هجي",Ustad Bukhari
"تندرستي به آجي ۽ سهنجي هجي
ڀر ۾ محبوب استاد ڀيڙو هجي",Ustad Bukhari
"هن دل کي بره بڇاڻي ڪو
شعلو نه سهي ٽانڊو ئي سهي",Ustad Bukhari
"مان ڀانيان مونکي کي ڀائي ڪو
سهڻو نه سهي ڪوجهو ئي سهي",Ustad Bukhari
"ها چاهيان ٿو ڪو چاه ڪري
دل سان نه سهي دوکو ئي سهي",Ustad Bukhari
"ڪو مُرڪي مُرڪي شرمائي
سچ پچ نه سهي، نخرو ئي سهي",Ustad Bukhari
"ڪو ڀر ۾‌ اچي دل پرڀائي
ڀوسو نه سهي گفتگو ئي سهي",Ustad Bukhari
"ها پيار ته پنهنجي وس ناهي
همدردي جو جذبو ئي سهي",Ustad Bukhari
"استاد جو جذبو ڳڀرو آ
توڙي جو پِنڊو پوڙهو ئي سهي",Ustad Bukhari
"هو مون به مٺا هڪ پيار لڌو
ساڀيان نه سهي سپنو ئي سهي",Ustad Bukhari
"دل جي ڪاروبار جو هڪ قاعدو آهي
ڪيترو نقصان ٿي ته به فائدو آهي",Ustad Bukhari
"عشق گھاڻي ۾ يا ڦاسي گھاٽ تي گرجيو
موت جي منهن ۾ مگر مانائتو آهي",Ustad Bukhari
"جي مران، جيئان، مران جيئان سوين ڀيرا
هر دفعي تو سان وفا هي واعدو آهي",Ustad Bukhari
"رعب جي گھر ۾ گھڻو پر ڪهڙي ڪم جو آ
قرب سچي جو ڪڻو ڪارائتو آهي",Ustad Bukhari
"سونهن تي سچ تي ۽ سنڌ تي او امر شاعر
شعر تو جيڪو لکيو شانائتو آهي",Ustad Bukhari
"تجلو ٿيو تارو کڙيو، تارو ڪِريو بس
زندگي ۽ موت اهڙو حادثو آهي",Ustad Bukhari
"سنڌ ڌرتيءَ سان ۽ سرتيءَ سان بخاريءَ جو
ڪجھ بلالي ڪجھ لطيفي رابطو آهي",Ustad Bukhari
"نه ڪم نبريو نه غم نبريو، جو نبري ويو سو دم هوندو
جو نِکري پيو سو سچ سمجهو، جو وِکري ويو وهم هوندو",Ustad Bukhari
"تکوگهوڙو ڊُڪي ڪيڏو، نظر هَسوار جي اڳتي
زمانو تيز تنهن کان تيز تر، پنهنجو قدم هوندو",Ustad Bukhari
"اسان جي شاعري کي انقلابي دور ۾ کڻجو
جڏهن هر لفظ پرچم، هر غزل اونچو عَلم هوندو",Ustad Bukhari
"”تَشا“ واري لِڪل تقدير، نه تو سمجهي نه مون سمجهي
جي ڪجهه سمجهي ته هي سمجهي؛ عمل اَحسن اُتم هوندو",Ustad Bukhari
"ڪا ڪِٿ ليلا ڪو ڪِٿ مجنون، ڪو ڪِٿ گهرجي ڪو ڪِٿ گهربل
ڪا ڪنهن جي لئه اهم هوندي، ڪو ڪنهن جي لئه اهم هوندو",Ustad Bukhari
"بخاريءَ کي اوهان سڀني کان، يارو مان گهڻو ڄاڻان
ڀلو جي ڀائرن سمجهو ته، رهجي ويو ڀرم هوندو",Ustad Bukhari
"ڪ موت مئي جو ڀئو سهڻا ، ٻيو تو مان نٿو ٿئي ڍئو سهڻا
اهي ڀهڪيون ڳالهيون بخش ڪجاء مونکي محبت جو ٿئي مئو سهڻا",Ustad Bukhari
"محفل حسين تنهنجي تنهنجا حسين ماڻا
هت مير پير آهن ناڻي بنا وڪاڻا",Ustad Bukhari
"ڏاڍا وڏا شڪاري آيا شڪار ٿي ويا
آيا هئا خريدڻ خود بي مُلها کپي ويا",Ustad Bukhari
"هي ڪاروبار تنهنجا ٿا نيڻ ڪن نماڻا۔
هت مير پير آهن ناڻي بنا وڪاڻا",Ustad Bukhari
"اي ڪاش تو اچين هان مان ڪانگ ٿو اُڏايان
اهڙي جڳهه ڪٿي جو توکي کڻي ويهاريان۔",Ustad Bukhari
"ڇاتي ڪيان وڇاڻو ٻانهون ڏيان وهاڻا
هت مير پير آهن ناڻي بنا وڪاڻا۔",Ustad Bukhari
"هڪ ڳالهه هيء حياتي استاد وئي اجائي
ٻي سوچ زندگاني ستبار ٿي سجائي",Ustad Bukhari
"هڪ پيار يار ڄاڻا ٻي ڪار ڪانه ڄاڻا
هت مير پير آهن ناڻي بنا وڪاڻا۔",Ustad Bukhari
"،جيوت جي سنگيتن جهڙي جهانجهه وڳي هڪ رات
.رَڳ رَڳ ۾ پئي نينهن نچايو عمر سڄي هڪ رات",Ustad Bukhari
"،جهولڻ جهومڻ، موجون ماڻڻ جي هُوءِ هڪڙي رات
.وڇڙي وئي پر چَمڙي وانگر، روح کي چنبڙي رات",Ustad Bukhari
"،جڳ جڳ جا جذبات کڻي اهڙي ته لنگھي هڪ رات
.ويندي ويندي يار اسان جي عمر ونگي هڪ رات",Ustad Bukhari
"،ڇا ته اڱڻ تي بادل، کنوڻيون کيڏيون ساري رات
.رِم جِهم رِم جِهم برسي مِٺڙي بوسن جي برسات",Ustad Bukhari
"،ڏينهن تي آهي شينهن گجي ٿو، رات به ناهي سانت
.ڏيڏر، تِڏيون، چٻرا، چمڙا باتيون ڀانتين ڀانت",Ustad Bukhari
"،ڏينهن تتو ڄڻ صبح ٿڌو ۽ ڀنڀ سُمهڻي باک
.چاهت آهه ته چيٽ لڳي ٿو پوهه ڪتي ويساک",Ustad Bukhari
"،دل ته چوي ٿي جُڳ جُڳ جيئان، موت ڏياريان مات
!ڪاٿان او استاد بخاري، ايڏي آڻيان ڏات",Ustad Bukhari
".دل ته چوي ٿي پيار هجي ٻيو تنهنجي سونهن - سنوار
.موت وتي ٿي ڪاتيون لايون ڪاسائي جي ڪار",Ustad Bukhari
"،دل ته چوي ٿي پيلو، نيلو گول بنايان لال
.جيئو جيئڻ ڏيو پي ۽ پياري ماريان مُونجهه ملال",Ustad Bukhari
"،دل ته چوي ٿي پورب، پڇّم ورڇيان محبت مال
!ايڏو قُرب ڪمال ڪٿي، هي حاضر جهڙو حال",Ustad Bukhari
"،مينگھ هجان ها، برسي برسي بَرّ ڪاريان ها باغ
.سج هجان ها، اونداهيءَ جا روز ڌئان ها داغ",Ustad Bukhari
"اسان هون سپاهي، او ڀٽائي، تنهنجي سنڌ جا
درازيءَ جي ديس جا، سنائيءَ جي سنڌ جا",Ustad Bukhari
"عزم عنايت سچ سگھارو، برک بلاول، حيدر پيارو
اِهي پيارا پيارا ماڻهو، پياري پياري سنڌ جا",Ustad Bukhari
"ڪوٺَ ڪنائي پورهيت جاڳيو، جرئت جاڳي، رتَ ستَ جاڳيو
جاڳي پيا جيالا سارا، هاري ناري سنڌ جا",Ustad Bukhari
"ڌرتيءَ ڄايا پيا گڏجي سڏجي، سچ جي سڏ تي پرچي سرچي
جوڙيون پيا نِڪورا خاڪا، آجي آجي سنڌ جا",Ustad Bukhari
"سورج وانگي چمڪي سنڌڙي، جُڳ جُڳ ۾ جيئي سنڌڙي
هجن هر زبان تي نعرا، صبح، سانجھي سنڌ جا",Ustad Bukhari
"جنت ڪاڇو ۽ ٿر آهي، ڪوثر منڇر، ڪينجھر آهي
وڻن ٿا نظارا ڏاڍا سُهڻي سُهڻي سنڌ جا",Ustad Bukhari
"سنڌڙي جندڙي پياري پياري، عشق منجھان استاد بخاري
ويٺا گيت ٺاهيون ۽ ڳايون، مِٺي پنهنجي سنڌ جا",Ustad Bukhari
"خريدارو، وڃو موٽي، خدا جو سُنهن کتل آهيان
ڄمڻ کان موت تائين، سنڌ  ڌرتيءَ جو وَتل آهيان",Ustad Bukhari
"جي اورين ٿو ته مان همغم، جي روئين ٿو ته مان ماتم
جي ماپين ٿو ته مان پربَت، جھُڪائين ٿو جبل آهيان",Ustad Bukhari
"اجل منهنجي پٺيان، تقدير سِرَ تي ، رب رڳ رڳ ۾
اٽل جيڪي به آهن مون سان آهن مان اٽل آهيان",Ustad Bukhari
"خليل الله ٿو بنجين، گواهه الله ٿو ڏين، پر
اِنهيءَ ڪاتي اِنهيءَ هٿ کان ڪئي ڀيرا ڪُٺل آهيان",Ustad Bukhari
"جي تون آڙاهه مان بادل، جي تون بادل ته مان اوٿر
تون جيڪي ٿين ۽ جاٿي ٿين، مٿان تنهنجي اجل آهيان",Ustad Bukhari
"ازل کان پئي هليو آهيان، بخاري ڪجھ ٿڪو هوندس
جھلئي ڪَنهنجي رڪيو ناهيان اڃان چئبو اجھل آهيان",Ustad Bukhari
"تحرير کي ترار بنايون بچي پئون
ڪوڪار مان ڪٽار بنايون بچي پئون",Ustad Bukhari
"هِن جوءِ لئه هزار اٿي جانباز پيا
هڪ هڪ منجھان هزار بنايون بچي پئون",Ustad Bukhari
"غدار پنهنجا دوست ٿين، ٿُڪ هڻي ڇڏيون
جھونجھار پنهنجا يار بنايون بچي پئون",Ustad Bukhari
"پرمار لئه هار کنيون ٿا وتون، شرم
حقدار لاءِ هار بنايون بچي پئون",Ustad Bukhari
"ماري وجھن ٿيون يار مسلسل مُنافقيون
جي فيصلا سچار بنايون بچي پئون",Ustad Bukhari
"بندوق ۽ ڪتاب مٿان دسترس هجي
هوشيار پنهنجا ٻار بنايون بچي پئون",Ustad Bukhari
"جيڏا نه گيت، بيت بخاري گھڙيون ٿا پيا
ايڏا اٿي هٿيار بنايون بچي پئون",Ustad Bukhari
"ڍاپن، ٽاڏن، اُونگرن، ڍڳا ڍور عمر،
ڪرندءِ قهر وڄون ٿِي",Ustad Bukhari
"ڏڍنِ کائن ڏيهه کي، آدمخور عمر،
ڪرندءِ قهر وڄون ٿِي",Ustad Bukhari
"ڀيڻون جوئِن جيهڙيون، سمجھن سور عمر،
ڪرندءِ قهر وڄون ٿِي",Ustad Bukhari
"توکي نيندا تحت ڏي، تنهنجا طور،
ڪرندءِ قهر وڄون ٿِي",Ustad Bukhari
"ويهي ڪانه وويڪ سان، اوريئه اور عمر،
ڪرندءِ قهر وڄون ٿِي",Ustad Bukhari
"جوڙج کوليون لوهه جون، ڀانئج ڀور عمر،
ڪرندءِ قهر وڄون ٿِي",Ustad Bukhari
"استاد آکي امن جا، ايندا دؤر عمر،
ڪرندءِ قهر وڄون ٿِي",Ustad Bukhari
"پُرجھيئون ڪين پڪارون منهنجون،
مارُن ڏانهن ميارون منهنجون",Ustad Bukhari
"ڪونجن جين قطارون جوڙيون،
ڳوڙهن واريون لارون منهنجون، مارُن",Ustad Bukhari
"ڳائن ڳيچ اديون ڳوٺاڻيون،
ڪوٽن ۾ ڪُوڪارون منهنجون، مارُن",Ustad Bukhari
"تَر جون تاچيون، پَر جا پيٽا،
تندون تندون تارون منهنجون، مارُن",Ustad Bukhari
"ڪُوڪن ڪڻڇيون، گھوڪن ڳيرا،
تڙ تڙ لاءِ تنوارون منهنجون، مارُن",Ustad Bukhari
"ڦوڳ ڦلاريا ڦَر سين سهسين،
برپٽ منجھه بهارون منهنجون، مارُن",Ustad Bukhari
"سورج ڪرڻا پائر پَٽ تي،
ڏهرن ڏانهن نهارون منهنجون، مارُن",Ustad Bukhari
"ڌوڏينديون هر دور بخاري
ظالم کي للڪارون منهنجون، مارُن",Ustad Bukhari
"کنھن کی رنجائٹ سکیا نہ آھیون
دل ڈکائٹ سکیا نہ آھیون",Ustad Bukhari
"جنھن سان لایون تنھن سان نبھایون
ادھ م رلائٹ سکیا نہ آھیون",Ustad Bukhari
"گل جی خوشبو گل ئی ڈیندو آ استاد
پاٹ پڈائٹ سکیا نہ آھیون",Ustad Bukhari
"تنهنجون نظرون مزو غضب جو آ
توبھ توبھ نشو غضب جو آ",Ustad Bukhari
"چنڊ جو آ رڳو چٽو چهرو
تنهنجو نقشو سڄو غضب جو آ",Ustad Bukhari
"کنڊ ماکي مٺي سٺي ساٿي
تنهنجو بوسو مٺو غضب جو آ",Ustad Bukhari
"هجر جو مسئلو قيامت پر
وصل جو مرحلو غضب جو آ",Ustad Bukhari
"تنهنجي ”استاد“ کي مٺا تنهنجي
شوق شعلو بڇيو غضب جو آ",Ustad Bukhari
"هي ذلف هي زنجير، نئين سال جو تحفو
هي نيڻ تکا تير، نئين سال جو تحفو",Ustad Bukhari
"مشتاق ڏي معشوق ڪڍي موڪلي آهي
منصور جي تصوير، نئين سال جو تحفو",Ustad Bukhari
"خوشبو جي آلاپ ۾ بدبوءِ جو نياپو
هت آئي کڻي هير، نئين سال جو تحفو",Ustad Bukhari
"هڪ هٿ سان رکي وقت ڦٽن تي مرهم
ٻئي هٿ سان ڏنئين جهير، نئين سال جو تحفو",Ustad Bukhari
"پر سال مڪا مير، دلاسا ڪئي ٿر ڏي
تعويذ ڏنس پير ، نئين سال جو تحفو",Ustad Bukhari
"ٿا باز چون مور اسان ساڻ ملايو
ٿا نانگ گهُرن کير، نئين سال جو تحفو",Ustad Bukhari
"سنسار کي پيغام ۾ ”استاد“ ڏئي ٿو
انسان جي توقير، نئين سال جو تحفو",Ustad Bukhari
"تنهنجي ديدن ۾ ڪئي دلبر,
انتر منتر جادو جنتر",Ustad Bukhari
"سامهون نظرون، تير ۽ تبرون،
ترڇون، ميڇون، بڙڇون، خنجر",Ustad Bukhari
"نادر تنهنجي ناز نهوڙيا،
تڪبر تنهنجي در تي نڪ ڀر",Ustad Bukhari
"جي جي : تنهنجي جندڙي جوڙي
ناتا ٽوڙي نانا نهڪر",Ustad Bukhari
"تو در ايندي مور نه ٿڪجان،
هيڪر، ٻيهر، ٽيهر، هرهر",Ustad Bukhari
"گيت بخاري تنهنجا ڳائي
جهومي جهومي، گهرگهر، جهنگ جهر",Ustad Bukhari
"رُو بَرُو آهين حادثو آهي
دِيدَ ۾ دِلِ ۾ زلزلو آهي",Ustad Bukhari
"جيترو عِشِقَ کان عذابُ مِليو
اوترو عِشِق ۾ مزو آهي",Ustad Bukhari
"ديد ۾ دل ۾ زلزلو آهي
چاهُ آڙاهَ ۾ مچائي ٿو",Ustad Bukhari
"چاهَ ۾ پوءِ بِه چَهچٽو آهي،
ديد ۾ دل ۾ زلزلو آهي",Ustad Bukhari
"مان ٻڌايان ٻُڌي ٻري ويندين
هي قصو باه جو حصو آهي",Ustad Bukhari
"صبح جي هير يار جي خوشبوءِ
منهنجي چاهت جو ناشتو آهي",Ustad Bukhari
"مستُ پيِتي بنا ،بُخاري، آ
ڇا ته تنهنجو نئون نشو آهي",Ustad Bukhari
"هن دل کي بره بڇاڻي ڪو،
شعلو نه سهي ٽانڊو ئي سهي",Ustad Bukhari
"مان ڀانيان مونکي کي ڀائي ڪو،
سهڻو نه سهي ڪوجهو ئي سهي",Ustad Bukhari
"ها چاهيان ٿو ڪو چاه ڪري،
دل سان نه سهي دوکو ئي سهي",Ustad Bukhari
"ڪو مُرڪي مُرڪي شرمائي،
سچ پچ نه سهي، نخرو ئي سهي",Ustad Bukhari
"ڪو ڀر ۾‌ اچي دل پرڀائي،
ڀوسو نه سهي گفتگو ئي سهي",Ustad Bukhari
"ها پيار ته پنهنجي وس ناهي،
همدردي جو جذبو ئي سهي",Ustad Bukhari
"استاد جو جذبو ڳڀرو آ.
توڙي جو پِنڊو پوڙهو ئي سهي",Ustad Bukhari
"هو مون به مٺا هڪ پيار لڌو،
ساڀيان نه سهي سپنو ئي سهي",Ustad Bukhari
"ڏکي آ پيار جي منزل هلڻ لئه حوصلا گهرجن
هزارين خوف ۽ خطرا کڻڻ لئه حوصلا گهرجن",Ustad Bukhari
"رهي ٿو چنڊ وانگر جو ڪڏهن گم سم ڪڏهن ظاهر
انهيءَ محبوب زادي سان ملڻ لئه حوصلا گهرجن",Ustad Bukhari
"پرھ جي هير ۾ منهن تان هٽائي زلف جا پهرا
پرائِي سونهن کي پيارا چمڻ لئه حوصلا گهرجن",Ustad Bukhari
"گهڻو اداس نه ٿي جو اجهائجي نه وڃين،
وڏو جهان آ غم جو، وڃائجي نه وڃين۔",Ustad Bukhari
"هي جام، جام تي پيئندي ٿي رهندو تاس وڌي،
ته احتياط، اڃا بي اجائجي نه وڃين۔",Ustad Bukhari
"رکين ته چنڊ سا رک چاهه، ڏي ڇڏي تارا،
متان هزار ذريون ٿي ورهائجي نه وڃين۔",Ustad Bukhari
"خلوص، چنگ نه ٿي جو بکيا وتن چارڻ،
کڄي، اير جي در تي وڄائجي نه وڃين۔",Ustad Bukhari
"ٽڪر به ٿي متان نانگڻيون نچن توتي،
ڪڪر نه ٿي جو گگن ۾ نچائجي نه وڃين",Ustad Bukhari
"ڇا قوم تي لکان مان، يا حُسن تي لکان مان
افسوس زندگي هڪ، پورو نه ٿو پوان مان",Ustad Bukhari
"هُو وقت ٿو سڏي پيو هي يار ٿو اچي پيو
بيهان وڃان ، ڪريان ڇا، بيٺو ٻُڏان تران مان",Ustad Bukhari
"هِي قوم پئي ٿي ڦٿڪي، هِي دل به پئِي ٿي تڙپي
هن قوم تي رُئان يا هن حال تي رُئان مان",Ustad Bukhari
"مظلوم ٿو پُڪاري محبوب پيو نهاري
ڪيڏي ڀڄي ڀڄان مان ، ڪيڏي ڊُڪي وڃان مان",Ustad Bukhari
"شوق تنهنجو شئي ئي ٻي بنجي ويو
دل لڳي مان ، زندگي بنجي ويو",Ustad Bukhari
"چنڊ تارا ، گل سهي سودا نه ڏين
حسن تنهنجو هڪ هٽي بنجي ويو",Ustad Bukhari
"چؤطرف چمڪار تنهنجي سونهن جا
چاھه منهنجو چؤدڳي بنجي ويو",Ustad Bukhari
"سونهن سان جيڪو جڙيو سو جنتي
جو ٿڙيو سو دوزخي بنجي ويو",Ustad Bukhari
"قرب ۾ ڪؤڙو ، ڪسارو هي سمو
شاھه جي وائي مٺي بنجي ويو",Ustad Bukhari
"منهنجو سينو آ سدوري سنڌڙي
تنهنجو سِرُ سنڌو ندي بنجي ويو",Ustad Bukhari
"عاشقن آڏو وڏو هيڏو پهاڙ
ڌوڙ جي آ خر دڙي بنجي ويو",Ustad Bukhari
"جنهن کي تون”استاد“ووڙيندو وتين
سو ته تنهنجي شاعري بنجي ويو",Ustad Bukhari
"دوست ڪياسين دلداريءَ لاءِ ، ڪن ٿا دل آزاري،
ڪنڌ جهڪيو هو جن قدمن تي، چوٽ لڳي ڪاپاري",Ustad Bukhari
"ڪوئل ڏي ويس بلبل ڏي ويس، پرواني ڏي ويس،
جنهن جنهن وٽ ويس، تنهن تنهن وٽ آ زاري",Ustad Bukhari
"تنهنجو منهنجو ناتو رشتو، شايد موت ڇني،
هيءَ ياري هڪ ٻي ياري آ، ناهي ماڻهن واري",Ustad Bukhari
"اوکي بازي اُلفت واري، پياري ۽ نياري،
هيءَ جن جيتي تَن به نه جيتي، هارين ناهي هاري",Ustad Bukhari
"پيار جي عيوض پيار گهرين ٿو، حيف هجئي استاد،
عاشق ناهين ڄڻ ڪو آهين، يار وڏو واپاري",Ustad Bukhari
"پويون پھر، جُدائي جاڳَ.
اُڀ ۾ چندرما جي آڳ.!",Sheikh Ayaz
"آس _ اَسونھان، رڻ ۾ رات،
گھايل گھوڙا، بيوس واڳ.!",Sheikh Ayaz
"جھاڳي آئي جيون _ ناوُ،
ڪيئي ڪارونڀار اجھاڳ.",Sheikh Ayaz
"پھتا نيٺ ڪلاڪن _ ڪُوءِ،
ڀٽڪي ڀٽڪي منھنجا ڀاڳ.",Sheikh Ayaz
"تنھنجي ماندي باندي آءُٗ،
اَمرت اوت، مُئيءَ جا ماڳ.!",Sheikh Ayaz
"موتئي جون مالھائون، مُنڌ،
من _ مندر جي چائنٺ، شام.!",Sheikh Ayaz
"سانوڻ جي مڌ _ ماتي رات،
اُڀ ۾ ڪيئي جلندا جام.",Sheikh Ayaz
"چنگ، چَڙا، چانڊوڪي، چيٽ،
سھڻي، سِير، مرڻ جي مام.",Sheikh Ayaz
"منُ راڌا جي روپ نہ آھ،
تون تہ اُھوئي آھين شيام.!",Sheikh Ayaz
"اُلري آءُ، وِرھ َ جا واگھ،!
من جي بن تي ڇانئي شام.",Sheikh Ayaz
"ٻاھر رنگارنگ شفق،
پڃري ۾ پنڇيءَ جي شام.",Sheikh Ayaz
"چوڌاري سج _ ورني ريتِ،
پنھنجا واريء َ تي وِسرام.",Sheikh Ayaz
"ساڳيو سامي ڪاپڙيو،
جنھن جا گيڙو گيت سڻيام.",Sheikh Ayaz
"جنھن جون وايون مينھن ڦڙيون،
جنھن جا سُر سانوڻ جي شام.!",Sheikh Ayaz
"شِو جو سِيسُ، نہ ٽھندڙ نانگ،
تو ۾ آيا ڪيئن ڪلام.!",Sheikh Ayaz
"ڪھڙي ڪاريھر جو ڏنگُ،
چورائي آيو آ چنگ.!",Sheikh Ayaz
"پي پي آيو سج_ سروپ،
ڪوئي آڌوتي اَڙٻنگ.",Sheikh Ayaz
"من جو ڪارونڀار، ڪنڌيون،
سَرتِي،! تنھنجو منھنجو سنگ.",Sheikh Ayaz
"اَڄ جو ڪائي بوند پئي،
جيون ٿي ويو سُر سارنگ.",Sheikh Ayaz
"ھاءِ،! ڪٿي ھوءَ سِير، مئي،
جنھن جي لاءِ رڙي ٿو ڪنگ.!",Sheikh Ayaz
"اُن جي لوئي لاک_ رتي،
مرندي منڌ، شفق جو رنگ.",Sheikh Ayaz
"سانجھي، مانجھي، ٻيٽ، ٻڳھا،
ڀر تي آگ مٿان آونگ.",Sheikh Ayaz
"سَري نہ پنھنجي سِير سواءِ،
سامونڊيءَ جو ڪنھن سان سنگ.!",Sheikh Ayaz
"نانگا، مينھوڳيءَ ۾ مچ،
ڪاريءَ نانگڻ جھڙي رات.!",Sheikh Ayaz
"مسجد، مندر سڀڪجھ رکَ،
جرڪي ٿي ھيءَ ڪنھن جي ذات.!",Sheikh Ayaz
"واھيري جي وير، ھُڳاءُ،
آکيري کي اوڏِي لات.",Sheikh Ayaz
"برکا رُت جي ڌنڌلي باکَ،
نيڻ ندوريءَ جا، برسات.",Sheikh Ayaz
"قيدي چيتي جھڙو ڏينھن،
زخمي ھرڻيءَ جھڙي رات.",Sheikh Ayaz
"سنڌي شاعر، باسي بيک،
اُردوءَ جي اَڌ_جوٺي ڏات.",Sheikh Ayaz
"مذھب جي مرڻينگ کنيا،
ساڳيا ڪوڙ، ڪھاڙا ڪات.",Sheikh Ayaz
"سچ، پَنڇي يا پنڇيءَ جو،
وھندي پاڻيءَ تي پاڇو.",Sheikh Ayaz
"آيو آھين ڏينھن لٿي،
مَڌ پي ٿڙندو ٿاٻڙندو.",Sheikh Ayaz
"ڪاري ڪڻڇيءَ جھڙي رات،
پريت اسان جي آ پڃرو.",Sheikh Ayaz
"وڻ وڻ تي ڪوماڻا ڪانوَ،
پن پن ۾ پڙلاءُ نہ ڪو.",Sheikh Ayaz
"ھھڙي سانت، سرءُ جو واءُ،
ڇو نہ ڀري آ پيالي تو.؟",Sheikh Ayaz
"تن جي تَونس سوا ڀي ميتَ،
ڪوئي ماڻھو ماڻھوءَ جو.!",Sheikh Ayaz
"او مڌ _ ماتا ميت ڪوي.!
آئين اَمرت اوتيندو.",Sheikh Ayaz
"پَلُ پَلُ وِھ جي آھِ وَٽي،
مُکَ مُک ۾ آ زھر ڀريو.",Sheikh Ayaz
"پھتو تو وٽ ڇو نہ اُلاءُ،
جُوالا جيون جو ڦاٽو.!",Sheikh Ayaz
"پنھنجي سياست باد _ فرنگ،
ڪوڙھيءَ پوڙھيءَ رنڊيءَ جو.",Sheikh Ayaz
"مذھب ويٺو پاڻ مَکي،
چوراھي تي آ چَڪلو.",Sheikh Ayaz
"اَڄ ڪائي گجگوڙ نہ آھ،
سارو بن آ سانتيڪو.",Sheikh Ayaz
"شينھن مري ويا، باقي ڇا،
ھي پنھنجا پنجوڙ کڻو.",Sheikh Ayaz
"_________
شايد ويھي ڇَپ ماري،",Sheikh Ayaz
"اڳتي ڪوئي آھيڙيو.!
رھي نہ ڪائي ڇال ڇُپي،",Sheikh Ayaz
"ساري بن کي باھ ڏيو.
__________",Sheikh Ayaz
"سنڌڙي،! تنھنجي سينڌ ڏسي،
رات ڀٽائي گھوٽ رُنو.:",Sheikh Ayaz
"منھنجي من جي مٽيءَ ۾،
ڏاڙھونءَ جھڙو ڏنڀ ڦٽو.:",Sheikh Ayaz
"وڌوا جو مڙھ آھ ادب،
اڄڪلھ سنڌيءَ ٻوليءَ جو.",Sheikh Ayaz
"ويندو نيٺ وِسامي، ھاءِ،
ٽِمڪي ٽِمڪي ڪو ڏيئو.!",Sheikh Ayaz
"ڪيسين جلندي رھندي جوت،
ويري جنھن جو واچوڙو.!",Sheikh Ayaz
"ڪِرندا آخر ڪوٽ ڪڏھن،
ماروئڙو،! او ماروئڙو.!",Sheikh Ayaz
"او مڌ _ ماتا، ھوريان ھَلُ،
منزل آھي ھر ھڪ پَلُ.",Sheikh Ayaz
"منھنجي مُنھن تي تنھنجا ھَٿ،
ٽِڙندو آ جئن نيل _ ڪَمل.",Sheikh Ayaz
"تياڳَ ويا، ويراڳ ويا،
ھئہ ھئہ ڇورِي تنھنجو ڇلُ،!",Sheikh Ayaz
"جنھن جيونَ ۾ مومل ناھ،
تنھن جو ڪھڙو ڪاڪ محل.!",Sheikh Ayaz
"سانجھيءَ ٽاڻي پيءُ سَرو،
تنھنجو ويرِي ٿئي وياڪَل.",Sheikh Ayaz
"ڪنھن جي ناھي ھيءَ سراءِ،
رات گذاريئہ، ھاڻي ھَل.!",Sheikh Ayaz
"اُن تي مڌ جو مينھن وساءِ،
ٽڙندو ٽانگڙ جئن پَل پَل.",Sheikh Ayaz
"اڏري ڪائي لات ڪيان،
ڪيسين روڪيندو اَن_ جَل.",Sheikh Ayaz
"تاڙِي مار نہ، جي آيو،
تنھنجي ماڙيءَ تي طوطَل.",Sheikh Ayaz
"تنھن جيونَ کي آگ لڳاءِ،
جنھن جو ناھ ڪرم جو ڦل.",Sheikh Ayaz
"ڪيچ ھجي ڪيڏو بہ پري،
آريءَ پُٺتان آءُ اَٽل.!",Sheikh Ayaz
"ٿر ۾ ٿانئيڪو نہ ٿيو،
ڪوئي ڪوئي ڪارايل.",Sheikh Ayaz
"آخر ڪارونڀار ڪري،
برسي ٿو بُٺ تي بادل.",Sheikh Ayaz
"ھي واريءَ تي وڏ _ ڦڙو،
ھي سانوڻ جو سُرمنڊل.",Sheikh Ayaz
"اي ڪوئل،! ھي ننڊ _ ڦِٽو،
تو جھڙو ڪو ڪوڪ ڪُٺل.",Sheikh Ayaz
"ٻھڳڻ ٻولي تنھنجي لاءِ،
منھنجي ڪوتا آھ ڪجل.",Sheikh Ayaz
"آڌيءَ رات ڀُليءَ جي ڀاڻ،
ٿي اَچُ چوڏھينءَ جي چانڊاڻ.!",Sheikh Ayaz
"اوھيري جي اوڪَ تہ ڏس،!
سياڻو ٿيءُ، صُراحي آڻ.",Sheikh Ayaz
"ڏي جنت سان جام ڀري،
ٻيءَ دنيا جي ڪنھن کي ڪاڻ.!",Sheikh Ayaz
"منھنجيء َ چانئٺ تي ´خيام`،
´روميءَ`سان ڪئي روحِ رھاڻ.",Sheikh Ayaz
"''اڳتي سڀ ڪافر جو ڪوڙ،
جيڪي آھ ھِتي آ ھاڻ.“",Sheikh Ayaz
"رات ملي وينجھر جي ڏيءَ،
جنھن جون اکڙيون ھِيري کاڻ.",Sheikh Ayaz
"جنھن جو مندر روپ سريرُ،
ٺاھيو آ ڪنھن پوڄا ڪاڻ.",Sheikh Ayaz
"ڪارو ساگر جنھن جو روحُ،
جنھن جو جسم چٽي چانڊاڻ.",Sheikh Ayaz
"اونھي جي بي اَنت صدا،
توکي ڪوٺي، ترُھو تاڻ.",Sheikh Ayaz
"ٽڙندِي ٽانگر آھي پيارُ،
جنھن سان ساسيءَ ۾ سرھاڻ.",Sheikh Ayaz
"ٻيو سڀ پاڇي جو پيڇو،
جانِي،! آءُ، جواني ماڻ.!",Sheikh Ayaz
"ڪوئي اَنتيءَ جو اِمڪان،
سَڏُ پڙاڏو ٻئي حيران.",Sheikh Ayaz
"تڙڦي ٿي تھذيب اڃا،
ڪيڏو وحشي آ انسان.!",Sheikh Ayaz
"ساڳيا پاپيءَ جا پنجوڙ،
ساڳيو زر جو آ زندان.",Sheikh Ayaz
"ساڳيو ڏاڍي جو ڏھڪاءُ،
ھيڻو اڳ جھڙو حيران.",Sheikh Ayaz
"ساڳيءَ سوريءَ تي منصور،
ساڳيو سَرمد تي بھتان.",Sheikh Ayaz
"ساڳي گانڌيءَ لئہ گولي،
ساڳيو لال لھوءَ سان گيان.",Sheikh Ayaz
"ساڳي چارڻ جي چِکيا،
ساڳيو شاعر جو شمشان.",Sheikh Ayaz
"اڄ ڀي ڏات مصور جي،
رت ۾ ٻوڙي کائي نان.",Sheikh Ayaz
"جاري ساڳي جنگ جَدل،
عاري ساڳيو امن امان.",Sheikh Ayaz
"اَڄ ڀي ويڙھ نٿي سوچي،
ڪنھن جو ويڙھو ٿيو ويران.",Sheikh Ayaz
"ڪنھن ماتا جي ممتا مُئي،
ڪنھن نينگر جو نڪتو پِرانُ.",Sheikh Ayaz
"ناگاساڪِي ڪافي ناھ،!
سڀڪجھ ناسُ ڪندو نادان.!",Sheikh Ayaz
"مئخاني ۾ پيو نہ پتو،
ٻاھر رات ھُيو طوفان.",Sheikh Ayaz
"اچڻو آھين جي تون، آءُ،
ڪيسين سانڍيان مان سوداءُ.!",Sheikh Ayaz
"ڪنھن ٿي ڄاتو، اي انسان،
توکي ڪھندو تنھنجو ڀاءُ.",Sheikh Ayaz
"جيون پو بہ ڪري ٿو چونڊَ،
توڙي ڏئي ٿو موت ُ چتاءُ.",Sheikh Ayaz
"اندر سيخون، ڪوٽ_ڪڙا،
ٻاھر ڪونجون، ھِير، ھُڳاءُ.",Sheikh Ayaz
"اونھاري جي اوجَل باک،
آءُ، اڱڻ ۾ منھنجي آءُ.!",Sheikh Ayaz
"او زندان جي ڪاري وِلھ،!
تو ۾ آھيان آءُ  اُلاءُ.",Sheikh Ayaz
"وڃ وڃ موٽي، وڃ وڃ، ويڄ،!
گھايل ڄاڻي منھنجو گھاءُ.",Sheikh Ayaz
"او منھنجا محبوب وطن!
تو سان ساڳيو لونءَ لڳاءُ.",Sheikh Ayaz
"ھي منھنجو مظلوم قلم،
سوچيو ناھي جنھن سرچاءُ.",Sheikh Ayaz
"رَت ۾ لَت پَت پنھنجو موت،
ڄاڻان ٿو پر، منھنجي ماءُ.",Sheikh Ayaz
"منھنجي مَن ۾ آ منصور،
سورِي جنھن جو جِيءَ جڙاءُ.",Sheikh Ayaz
"سوچي قاتل جو قاتل،
آيو قاتل تي ڪھڪاءُ.",Sheikh Ayaz
"پر جي ڪوئي نانگ ھجي،
تنھن کان ڪھڙو آھ بچاءُ.!",Sheikh Ayaz
"سُر جي بدلي ڏِين ٿو سونُ،
پو ڀي تو وَٽ ناھ وِڪاءُ.!",Sheikh Ayaz
"او وڻجارا وائيءَ جا،
مَن جو موتي ڪھڙي ڀاءُ.!",Sheikh Ayaz
"گھايل مَن جا گھايل گيت،
جَن ۾ پيڙا جو پَڙلاءُ؛",Sheikh Ayaz
"جِن ۾ ڌرتيءَ ڌرتيءَ دُک،
جِن ۾ ماڻھوءَ ماڻھوءَ گھاءُ.",Sheikh Ayaz
"او ڌرتيء َ جا ريت_ رتا،
سپنا،! سِج_ ورنا سپنا.!",Sheikh Ayaz
"تون اُڀ تي اَڀمان نہ ڪر،
ڌرتي سُرڳ نہ آھي ڇا.؟",Sheikh Ayaz
"دير و حَرم ۾ ھانءُ منجھي،
اَچ، اَچ ٻاھر کاءُ ھوا.!",Sheikh Ayaz
"آءُ ٽپي تون ٽيڙوءَ ڏانھن،
ڇو ٿو ٺاھين ڪوٽ_ ڪڙا.!",Sheikh Ayaz
"ڪنھن جو مندر ڪنھن جو سنک،؟
آ سارو سنسار ُ صدا.!",Sheikh Ayaz
"ڪنھن جي مسجد ڪنھن جي بانگ،؟
ٺاھ ٺڳيءَ جا، ھا، ھا، ھا.!",Sheikh Ayaz
"ڪنھن سُندرتا جي ساکي،
ھيءَ ويساکي پورنما.!",Sheikh Ayaz
"پھتا منھنجا پياسا چَپَ،
توتي جِيون جا جھَرڻا.",Sheikh Ayaz
"ھي مڌ _ ماتا آتا نيڻ،
جھڙا رَس_لوڀِي ڀوَنرا.",Sheikh Ayaz
"ڪير اڱڻ ۾ آئي آھ،
پاڻي تنھنجا ويس وڳا.:",Sheikh Ayaz
"ساڳي چوٽي ساڳي چڳَ،
ساڳي مکڙي تي مايا.",Sheikh Ayaz
"ڇا ڇا ٿي ٻھروپ ڪرين،
منھنجي مڌ_ ماتي ڪوتا.",Sheikh Ayaz
"چوڌاري ساماڻا سُورَ،
پورَب پَڇّم آ پِيڙا.",Sheikh Ayaz
"او ڌرتي، او گرڀَ_ وتي،!
ڏسجي نيٺ تہ ڄمندو ڇا.",Sheikh Ayaz
"شايد ڪوئي نئون انسان،
شايد ڪوئي نئون خدا.!",Sheikh Ayaz
"مون کي رات چيو سُقراط،:
''ھٻڪين ٿون تون ڪيئن ھَيا.!",Sheikh Ayaz
"جڳ کي اَمرت اوتي پاڻ،
وِھُ جِي پيءُ وَٽي بابا.!",Sheikh Ayaz
"ڪنھن جي ھار بہ آھي جيت،
ڪنھن جو موت بہ جيوَت آ.“",Sheikh Ayaz
"_________
سانجھيءَ ٽاڻي ماٽيءَ مَٽ،",Sheikh Ayaz
"کولي پنھنجو کيپُ، ڀَريا.
جھَرڻي جھڙي جھانجھ وَڳي،",Sheikh Ayaz
"جنھن تي جھوميا جوڳيئڙا.
مانڊي ۽ مانڊاڻ مِلي،",Sheikh Ayaz
"ڇا ۾ مَلياميٽ ٿيا.!
_________",Sheikh Ayaz
"ڳوڙھي ڳوڙھي سان ڪجھ سار،
من َ جي سورِ پيو مالھا.",Sheikh Ayaz
"جنھن کي ڪوئي لُڙڪ اَملھ،
مَرڪُ انھيءَ جو مُرڪَ مٺا.!",Sheikh Ayaz
"ڪنھن جي پيڙا جي سرھاڻ،
ٽانگر تي ھي ماڪ ڦڙا.!",Sheikh Ayaz
"ڪاريون راتيون، پارو، پوھَ،
سيءُ، سَوڙ جا اوسيڙا.",Sheikh Ayaz
"تاڃي _ پيٽو جيون جو،
جنھن ۾ سَپنا پَٽ _ ڌاڳا.",Sheikh Ayaz
"ھي ڳاٽ ڳاٽُ ناھي، آ ڏيل َ تي ڏياٽِي،
ٻَھ ٻَھ ڪري ٻَري مون، ھت رات رات ڪائِي.",Sheikh Ayaz
"جا تونس آ طلب ۾، سا ناھ تنھنجي رب ۾،
تون ڪيئن سمجھندين مون، ڇو آرزو اُساٽي.!",Sheikh Ayaz
"ھي ڪفر کان ڪَڙي آ، اسلام کان بڙي آ،
تون پيءُ، جيءُ، ڀَر ڀَر،! اي گھوٽ ھيءَ گھاٽي.",Sheikh Ayaz
"تون پرجھندين نہ پانڌي، جا لوڏَ آ لَڪَن جي،
جا راھَ راھَ ناھي، جا آ سِڌي سنواٽي.",Sheikh Ayaz
"ڀونءِ نہ آئي ڀانءِ، اَلا مان اُڏري ويندو سانءِ،
اَلا مان اُڏري ويندو سانءِ.!",Sheikh Ayaz
"مون سان جاڙَ نہ ڪر، اي جيڏا،! سچ ٿو آءُٗ چوانءِ؛
اَلا مان اُڏري ويندو سانءِ.!",Sheikh Ayaz
"نيٺ تہ ڀانئيندين تون، ھاڻي ڀلي نہ مون کي ڀانءِ؛
اَلا مان اُڏري ويندو سانءِ.!",Sheikh Ayaz
"رھندي جيون جي جھرڻي ۾، ھن جندڙيءَ جي جھانءِ؛
اَلا مان اُڏري ويندو سانءِ.!",Sheikh Ayaz
"تو ۾، مون ۾ ڀيدُ نہ ڪوئي، اَڙي نديءَ جا نِيرَ،
اَڙي نديءَ جا نِيرَ.!",Sheikh Ayaz
"مان پڻ آھيان ڪائي جَڳ جي سندرتا جِي سيرَ،
اَڙي نديءَ جا نِيرَ.!",Sheikh Ayaz
"منھنجي من ۾ چندرما جِي آڌيءَ رات اُڪيرَ،
اَڙي ندي جا نِيرَ.!",Sheikh Ayaz
"منھنجي من ۾ تات ائين، جئن گُھلي ڏکڻ جي ھيرَ،
اَڙي نديءَ جا نِيرَ.!",Sheikh Ayaz
"ڪاريءَ رات، ڪَتيءَ جو پاڇو، ڪيئي نيڻ نياڻُ،
ڪيئي نيڻ نياڻُ.!",Sheikh Ayaz
"جَر ۾ جھرمر، گھَرو، ڪارو، پاڻيءَ جو پھراڻُ،!
ڪيئي نيڻ نياڻُ.!",Sheikh Ayaz
"منھنجي من کي موھي ويو، ھي مَنڊَ بنا مانڊاڻُ،
ڪيئي نيڻ نياڻُ.!",Sheikh Ayaz
"پُٺتي موڙ مَھار،
اَلو ميان، پُٺتي موڙ مھارَ،!",Sheikh Ayaz
"ڇو تون اورانگھي آيو آن، سانگيئڙن جي سارَ،؟
اَلو ميان، پُٺتي موڙ مَھارَ.!",Sheikh Ayaz
"ڪھڙيءَسوچ سَٽيا ھيئن لاھي، چِت تان چندن-ھارَ،؟
اَلو ميان، پُٺتي موڙ مَھارَ.!",Sheikh Ayaz
"سُرھي سيج ڇڏي تون نِڪتين، ويڙھي ڪي ويچارَ؛
اَلو ميان، پُٺتي موڙ مَھارَ.!",Sheikh Ayaz
"ڪھڙيءَ اُڻتُڻ کي اَرپي تو، تن جي تات تنوارَ،؟
اَلو ميان، پُٺتي موڙ مَھارَ.!",Sheikh Ayaz
"ڪھڙي مارڳ موھِي آھي، تنھنجي نيڻ َ نھارَ،؟
اَلو ميان، پُٺتي موڙ مَھارَ.!",Sheikh Ayaz
"اڳتي لَڪ ُ لَڪ لڱ ڪانڊاري، وِک َ وِکَ ويريء َ وارَ،
اَلو ميان،پُٺتي موڙ مَھارَ.!",Sheikh Ayaz
"ڇو نہ ڇپر ۾ ٿو تون گھارين، ڪنھن ڍولئي جي ڍارَ،؟
اَلو ميان، پُٺتي موڙ مَھارَ.!",Sheikh Ayaz
"ڪيچ وڃين ڪنھن ڪاڻ، پُنھل تون موٽِي آءُ،!
متِي رات نہ رھندي، رانول،! جيون َ مايا ماڻ:",Sheikh Ayaz
"پُنھل تون موٽِي آءُ.!
ٻيھر ھي ڀنڀورُ نہ ملندءِ، آءُ ڀُليءَ جي ڀاڻِ؛",Sheikh Ayaz
"پُنھل تون موٽِي آءُ.!
ھيءَ ڇاتِي، جا آتِي آھي، تيرَ انھيء َ تي تاڻِ؛",Sheikh Ayaz
"پُنھل تون موٽِي آءُ.!
ھي جڳ ھُو جڳ مون سان جَرڪي، مان تنھنجي چانڊاڻِ؛",Sheikh Ayaz
"روز وڪاڻِي، ھاءَ نماڻِي، وينگس وچ بازار،
اَلو ميان، وينگس وچ بازار.!",Sheikh Ayaz
"ڪَپڙا رنگبرنگي جنھن جا، چپڙا چاشني دار،
اَلو ميان، وينگس وچ بازار.!",Sheikh Ayaz
"مُنھن مُنھن آ مومل جي ماڙي، اُرھُ اُرھ اسرار،
اَلو ميان، وينگس وچ بازار.!",Sheikh Ayaz
"ھر ڪنھن ڪاڻي کي راڻي جو روپ ڏنو ڪلدار،
اَلو ميان، وينگس وچ بازار.!",Sheikh Ayaz
"ڪنھن جي واڇ کٿوري ورڇي، ھانوَ ڏني ھُٻڪار،
اَلو ميان، وينگس وچ بازار.!",Sheikh Ayaz
"پوپٽُ پوپٽ ُ اُڏري ڪنھن جِي، گانجو پي گفتار،
اَلو ميان، وينگس وچ بازار.!",Sheikh Ayaz
"ڪنھن جي کيسي مان کيڪاريو، ڪلجڳ جي ڪرتار،
اَلو ميان، وينگس وچ بازار.!",Sheikh Ayaz
"وھيء َ وھيءَ جي وَکري پرکي، ورھ ڪيا واپار،
اَلو ميان، وينگس وچ بازار.!",Sheikh Ayaz
"ممتا ماريءَ ماء ُ سِٽي ھئي، ڄائيءَ لاءِ ڄمار،
اَلو ميان، وينگس وچ بازار.!",Sheikh Ayaz
"ڪنھن ڄاتو ٿي وقت ڪندو ھيئن لوليءَ تي للڪار،
اَلو ميان، وينگس وچ بازار.!",Sheikh Ayaz
"جوڙيو آ جنسارُ بہ ڇا ڇا سڀ پالڻھار،!
اَلو ميان، وينگس وچ بازار.!",Sheikh Ayaz
"´چِيت ڪري جي چکجي ڪانھي ڪابہ ڪَڙائي يار،!`
اَلو ميان، وينگس وچ بازار.!",Sheikh Ayaz
"نانگو آھيان،نانگو يارَ.!
نانگو آھيان،نانگو يارَ.!",Sheikh Ayaz
"پھتو آھيان ڪاڪ-ڪنڌيءَ تي، چوري پنھنجو چانگو، يارَ،!
نانگو آھيان، نانگو يارَ.!",Sheikh Ayaz
"نڪتو آھيان ھن نگريءَ ۾ لاھي سِر جو سانگو، يارَ،!
نانگو آھيان، نانگو يارَ.!",Sheikh Ayaz
"مَن جو ميتُ مَھانگو مون لئہ، سارو ديس سھانگو، يارَ،!
نانگو آھيان، نانگو يارَ.!",Sheikh Ayaz
"ھِيرَ مُئي، او ھِيرَ مُئي !_
ڪير چوي ٿو ھير مئي !",Sheikh Ayaz
"رانجھوء َ وِنجھليءَ ڏانھن نھاريو.
ڪير چوي ٿو ھير مئي !",Sheikh Ayaz
"ونجھليءَ پنھنجو ھانءُ نہ ھاريو،
ڪير چوي ٿو ھير مئي.!",Sheikh Ayaz
"ڏات ڏکوئيءَ ڏونگر ڏاريو،
ڪير چوي ٿو ھير مئي.!",Sheikh Ayaz
"ڌرتيءَ ۽ آڪاشَ پُڪاريو،
ڪير چوي ٿو ھير مئي.!",Sheikh Ayaz
"پيارُ نہ مرندو، ڪيئن بہ ماريو،
ڪير چوي ٿو ھير مئي.!",Sheikh Ayaz
"ويري وِھ َ جا ٿانو َ پياريو،
ڪير چوي ٿو ھير مئي.!",Sheikh Ayaz
"ڪافر مومن ناھيان, وو, !
ڪافر مومن ناھيان.!",Sheikh Ayaz
"آء ُٗ ڀٽائي, آءُٗ درازي, ساڳيو نينھن نڀايان, وو.!
ڪافر مومن ناھيان.!",Sheikh Ayaz
"ساڳيو معنيٰ جو مَڌُ پيئان, سامي نانءُٗ سڏايان, وو.!
ڪافر مومن ناھيان.!",Sheikh Ayaz
"ساڳيا سڏ وارڻيان, يارو,! سوريءَ سيج سجايان, وو.!
ڪافر مومن ناھيان.!",Sheikh Ayaz
"رک ۾ چڻنگ چِتائي ڳوليان, باھ نئين ڀڙڪايان, وو.!
ڪافر مومن ناھيان.!",Sheikh Ayaz
"آءُٗ جواني, آءُٗ جوالا, جُڳ جُڳ کي جرڪايان, وو.!
ڪافر مومن ناھيان.!",Sheikh Ayaz
"جھوريان جھونا ڪوڙ,اَلو ميان,!ڪوٽ سوين ڪيرايان,وو.!
ڪافر مومن ناھيان.!",Sheikh Ayaz
"سَرتا,! تو لئہ سپنا آڻيان, ڪيئي عرش اَڏايان,ٖ وو.!
ڪافر مومن ناھيان.!",Sheikh Ayaz
"تو لئہ پيار ُ پِنا مان, ڌرتي,! سَئن ھڻي سِيڏايان, وو.!
ڪافر مومن ناھيان.!",Sheikh Ayaz
"نگريءَ نگريءَ جو سُک سُونجھان,پنھنجو پاڻ ڀلايان,وو.!
ڪافر مومن ناھيان.!",Sheikh Ayaz
"سڀ جو ھانءُ ھندوري لوڏيان, پنھنجي ننڊ ڦٽايان,وو.!
ڪافر مومن ناھيان.!",Sheikh Ayaz
"چيون ٖ! تنھنجو جوڳي آھيان,ڳالھيون تنھنجون ڳايان، وو.!
ڪافر مومن ناھيان.!",Sheikh Ayaz
"تنھنجيءَ پَل پَل جي پيڙا کي, وائيءَ ۾ وَرنايان، وو.!
ڪافر مومن ناھيان.!",Sheikh Ayaz
"بادل ڙي، بادل ڙي،! منھنجا نيڻ نٿا بس ڪن،!
گَجِي گجِي گھنگھور گھٽائون آگم ۾ اڀرن.!",Sheikh Ayaz
"منھنجا نيڻ نہ ٿا بس ڪن.!
سانوڻ من ڀانوڻ ۾ سرتيون،کلندي کيج وجھن،:",Sheikh Ayaz
"منھنجا نيڻ نہ ٿا بس ڪن.!
رُت آئي، رُت ويئي، جُھولي ۾ ٿا ڏينھن جھُلن،",Sheikh Ayaz
"منھنجا نيڻ نہ ٿا بس ڪن.!
مون ڳھليءَ جئن ڳولي ٿي، ڪجھ پن پن منجھ پَون،",Sheikh Ayaz
"منھنجا نيڻ نہ ٿا بس ڪن.!
ڀيڄ ڀنيءَ ڀنڀور مٿان اڄ بوندون ٿيون برسن،",Sheikh Ayaz
"منھنجا نيڻ نہ ٿا بس ڪن.!
ڪھڙي يار پنھونءَ کي چايو آڌيءَ رات اُٺن،!",Sheikh Ayaz
"منھنجا نيڻ نہ ٿا بس ڪن.!
ھاءِ ولھيءَ کي ڪيئن وساريو سُڃ  ۾ سانگيئڙن،!",Sheikh Ayaz
"منھنجا نيڻ نہ ٿا بس ڪن.!
بادل ڙي،بادل ڙي.!",Sheikh Ayaz
"ڪوئي آھي، ڪوئي آھي،!
جيڪو سچ چوي،؟",Sheikh Ayaz
"ڏينھن ڏٺي جو ھن ڏائڻ تان جيڪو گھونگھٽ لاھي،؟
جيڪو سچ چوي،؟",Sheikh Ayaz
"سانگ سياست جا سمجھي،جو ٺاھ ٺڳيءَ جا ڊاھي،
جيڪو سچ چوي،؟",Sheikh Ayaz
"اونداھيءَ سان جيڪو اُلجھي، چانڊوڪيءَ کي چاھي،
جيڪو سچ چوي،؟",Sheikh Ayaz
"سنڌڙي، مون کي سڏ تہ ڏي،! تون چُپ ڇو آھين،ڇاھي.!
جيڪو سچ چوي،؟",Sheikh Ayaz
"وڻ ۾ پنَّ ته ڪيئي آهن
پوءِ به پن پن هيکلڙو",Sheikh Ayaz
"دور ڪَدم تان پنڇيءَ وانگر
هيٺ ڏسي بَن هيکلڙو",Sheikh Ayaz
"لهرون، لُڙ، درياهه گهڻيئي
تار تري تَن هيکلڙو",Sheikh Ayaz
"ڪنهن کي آڇي،ڪنهن سان ورڇي
منُ اُتم – ڌنُ هيکلڙو",Sheikh Ayaz
"ايڏي چُپّ اپار
چڱي ته ناهي يار",Sheikh Ayaz
"جي تو وٽ ڪوئي گيت نه آ
ڪا جيءَ منجهان جهونگار",Sheikh Ayaz
"ايڏي چُپّ چڱي ته نه آهي!
ڀُڻ جهُڻ، ڪا ڀڻڪار",Sheikh Ayaz
"زنجيرن لئه زور نه آهه جي
ڪا جهيڻي جهڻڪار",Sheikh Ayaz
"ڪاري رات ابد تائين آ،
اوندههِ تارون تار",Sheikh Ayaz
"پوءِ به ٿي ڪا جيءَ جهروڪا
لُنءَ لُنءَ منجهه لغار!
",Sheikh Ayaz
"ڳاءِ وري ڪجهه ڳاءِ بانورا
ڳاءِ وري ڪجهه ڳاءِ",Sheikh Ayaz
"امرت رَس ڇلڪاءِ بانورا
ڳاءِ وري ڪجهه ڳاءِ",Sheikh Ayaz
"موت کي مات ڏني آهي ڪنهن
چاتر گياني سوچي-
",Sheikh Ayaz
"انت ته ساڳو آهي، ڪهڙي
آنا ڪاني؟ سوچي",Sheikh Ayaz
"نهر اُتي ئي، لهر ته آهي
آني جاني! سوچي",Sheikh Ayaz
"سانوريون نينگريون پنڌ ۾ ٿَڻَ لُڏن،
ڄيٺ ۾ ڄڻ پيا انب جا وَڻ لُڏن",Sheikh Ayaz
"دور ريٻاريون ڄڻ وڻنِ ٽاريون،
وائري ۾ پيا ڪيترا ڌَڻ لُڏن",Sheikh Ayaz
"ڇا اُتر جي تپت تو وساري ڇڏِي؟
روز جهولا لڳن انب جا وڻ لُڏن",Sheikh Ayaz
"پيار تنهنجو پرين ايترو ويجهڙو!
دل دَهڪِجي وَئي ڪئن نه ڏانوَڻ لُڏن",Sheikh Ayaz
"هيءَ به آ شاعري جنهن سَرءُ ڪانه آ،
روز بادل وسن روز سانوَڻ لُڏن",Sheikh Ayaz
"
پاڻ کان ڪنهن هَرڻ جيان نه ڀڄو
رڻ ۾ رهڻو آ وَڻ جيان نه ڀڄو
",Sheikh Ayaz
"سِڪَّ ۽ ڇِڪَّ ۾ رهي ويڇو
ٻار جي مُنهن ڏي ٿَڻ جيان نه ڀڄو",Sheikh Ayaz
"
آسمانن ۾ شور ٿي گهاريو
وِڄُّ وانگر وَسڻ جيان نه ڀڄو
",Sheikh Ayaz
"نه ڌڻي آ نه ڪو ڌنار آهي
مينهَن جي ڏينهن ڌَڻ جيان نه ڀڄو",Sheikh Ayaz
"پيرَ کوڙي رهو پهاڙن تي
پَٿّرن جي ڪِرَڻ جيان نه ڀڄو

",Sheikh Ayaz
"رَٿَّ روڪي وِڙهو ’اياز‘ اڃان
ڪانئرن جي ڀَڄڻ جيان نه ڀڄو
",Sheikh Ayaz
"علي الصباح که مردان به کار کار رَونَد
بلاڪشانِ محبّت به کوئي يار رَوَند
",Sheikh Ayaz
"باکَ ڦُٽيءَ جو شعر لهن ٿا
مون تي سِجَّ اُهاءُ ڪري؛",Sheikh Ayaz
"رَتُّ اُٻڙڪا کائي ٿو ايئن
ڏينهن تَتو جِئن تاءُ ڪري!",Sheikh Ayaz
"سارو وقت ته رهندو ناهين،
ويندو آنهه سماءُ ڪري!",Sheikh Ayaz
"ڪيسين ڪُوءِڪلالن جي ۾
منهنجي ڏات هُڳاءُ ڪري؟",Sheikh Ayaz
"آءٌ ته آدرڀاءُ ڪري ڪو
تنهنجو آدرڀاءُ ڪري!",Sheikh Ayaz
"منهنجا گيت ڪڏهن اي ڌرتي!
چئه، تو کان ڪو مُلهه گهُرن ٿا؟",Sheikh Ayaz
"وشِوُ* جيئن ڪو مندر آهي
ڇا اِن ۾ ڪوئي دَر آهي؟",Sheikh Ayaz
"مورتيون ۽ سڀ پوڄاري
اِن کان ٻاهر ڇو نه وڃن ٿا؟",Sheikh Ayaz
"هُونءَ وشال* لڳي ٿو، ليڪن
گهيرو ڪيڏو سوڙهو آهي!",Sheikh Ayaz
"”توڙي ڏور اُسَهڻو آهيان
آءٌ اوهان ۾ رَهڻو آهيان",Sheikh Ayaz
"پر هُو مون کي ڪونه ٻڌن ٿا
لُڙڪ اگهن ٿا، پوءِ چون ٿا",Sheikh Ayaz
"راڄ- مهاڄڻُ ڪوئي ناهي هر ڪو پاڻَ وڏو آ،
پر جنهن کي بندوق نه آهي سو ڄڻ مڙس جَڏو آ.",Sheikh Ayaz
"هائو، هيءَ مخلوقَ وڏي شيءَ آهي
تنهن کان پوءِ بندوق وڏي شيءِ آهي.",Sheikh Ayaz
"بادل آيا، ڪيڏي اُڻ تُڻ آهي تاڙَن ۾!
مور اُڏاڻا، گونجي ٿي بندوق پهاڙَن ۾.",Sheikh Ayaz
"ڪالهه ڪويتا جي رس تي جي چارڻ ايندا ها
روز لُريءَ ۾ ڪوئي ٻارڻ ٻارڻ ايندا ها،",Sheikh Ayaz
"هاڻي هن بندوق جي تَڙ تَڙ اهڙي واڻي آ،
هر ڪو ڄاڻي ٿو ته اُنهيءَ جي اَمر ڪهاڻي آ.",Sheikh Ayaz
"هائو، هيءَ مخلوق وڏي شيءَ آهي
تنهن کان پوءِ بندوق وڏي شيءَ آهي.",Sheikh Ayaz
"ڪوڏَ ڪئن ڪناري تي
سمنڊَ کي سَمايو آ؟",Sheikh Ayaz
"شورُ تو ڪڏهن اُن ۾
هانوَ سان هنڊايو آ؟",Sheikh Ayaz
"اڃا اُجهاڻل ڏيئو ناهيان
تون جو اچڻو آهين، آءٌ!",Sheikh Ayaz
"اڃا به ساڳيو ليئو آهيان
اچڻو آهين جي تون، آءٌ!",Sheikh Ayaz
"انت ته اچڻو آنهه
هاڻي پنڌ پري نه آ",Sheikh Ayaz
"هيل ته ريٽو ٿو لڳين
اڃا به رَچڻو آنهه؟",Sheikh Ayaz
"ڪيسين موکيءَ مڌّ ۾
مون سان مچڻو آنهه؟",Sheikh Ayaz
"تارن جهُرمٽ مان لهي
مون سان نچڻو آنهه—",Sheikh Ayaz
"انت ته اچڻو آنهه
هاڻي پنڌ پري نه آ!",Sheikh Ayaz
"رابيل- رُت، مايا نَگَرُ،
تنهنجي ڳليءَ جون ڳالهڙيون",Sheikh Ayaz
"ساڳي هوا، ساڳو پڌرُ،
تنهنجي ڳليءَ جون ڳالهڙيون.",Sheikh Ayaz
"تون مان نه، پر آهن اَمرُ
تنهنجي ڳليءَ جون ڳالهڙيون.",Sheikh Ayaz
"ڄڻ ته اوندهه ۾ ٻَري ٿو
ڪوئي ڏيئو— روهڙي.",Sheikh Ayaz
"ٿي وجهي تاريخ ۾
ڪنهن وقت لِيئو— روهڙي",Sheikh Ayaz
"”ڀائرو جنهن جاءِ آهيو
شال جِيئو“— روهڙي.",Sheikh Ayaz
"اهڙي اڳ- ڳڻتي
ڪهڙيءَ ڪَؤتا کي هئي؟
",Sheikh Ayaz
"ڪنهن هئن دانهن ٻڌي هئي
دُکي ڌرتيءَ جي؟",Sheikh Ayaz
"ڇا اڳ ڏيههَ ڏٺا هيا
ڏاهپ هئن ڏَمر؟",Sheikh Ayaz
"من- پيڙا جي ٻولڙي
ڪنهن هِئن ڪُرلائي؟",Sheikh Ayaz
"برکا رُت، اڌارت، ڇڄهري،
پاڻي پُڇَّڙَ تارن جئن.",Sheikh Ayaz
"منهنجي من ۾ ڪيئي سارون
ساوڻ جي وسڪارن جئن.",Sheikh Ayaz
"دور دور تي بادل آهن
ورهين- وڇڙيل پارن جئن.",Sheikh Ayaz
"هر هر من ۾ گيت دُکن ٿا
آڌيءَ جي انگارن جئن.",Sheikh Ayaz
"اکڙيون جو پُل لاءِ پُوريون سي ڪيئي پيارا ويجھو ها
وڇڙي ويا جي ورهين کان سي جيءَ جيارا ويجھو ها",Sheikh Ayaz
"پو به اسان جي روح نه پاتو ڀٽڪي ڀٽڪي چين
تنهنجون اکڙيون مڌ جون پياليون ڪيئي سهارا ويجھو ها",Sheikh Ayaz
"ڪئين چوان ڇا لاءِ ڇڪن ٿيون لهريون ۽ لسن ليٽ
پوءِ به اونهي سان ٽڪيا سي گرچه ڪنارا ويجھو ها",Sheikh Ayaz
"ڪئين چوان او ڪئين چوان ڇا لاءِ ٽِليا سي ٽانڊن تي
جيءَ اسان جي ۾ هئي جھِر مِر چنڊ ستارا ويجھو ها",Sheikh Ayaz
"دُور ويا مجبور هُيا، ويا سُپرين پنهنجو ساٿ ڇڏي
پو به اياز اسان جي دل کي هو دل وارا ويجھو ها",Sheikh Ayaz
"ڪنهن جي ناهي هيءَ سراء،ِ
رات گُذاريئه، هاڻي هَل.",Sheikh Ayaz
"اُن تي مَڌ جو مينهن وساءِ،
ٽِڙندو ٽانگر جئن پَل پَل.",Sheikh Ayaz
"اُڏري ڪائي لات ڪيان،
ڪيسين روڪيندو اَڻ ــ جَل.",Sheikh Ayaz
"تاڙي مار نه، جي آيو،
تنهنجي ماڙيءَ تي طوطل.",Sheikh Ayaz
"تنهن جيوَن کي آگ لڳاءِ،
جنهن ۾ ناهه ڪرم جو ڦَل.",Sheikh Ayaz
"ڪيچ هجي ڪيڏو به پري،
آريءَ پُٺيان آءُ اَٽل.",Sheikh Ayaz
"ٿَر ۾ ٿانئيڪو نه ٿيو،
ڪوئي ڪوئي ڪارايَل.",Sheikh Ayaz
"هي واريءَ تي وڏ ڦُڙو،
هي ساوڻ جو سُر منڊل.",Sheikh Ayaz
"اي ڪوئل! هي ننڊ ـــ فنو،
تو جھڙو ڪو ڪُوڪ ڪُٺَل.",Sheikh Ayaz
"ٻگھڻ ٻولي تنهنجي لاءِ،
منهنجي ڪوتا آهه ڪَجل.",Sheikh Ayaz
"سنڌڙيءَ کي سيباءِ، اياز،
پنهنجو گيڙو ويس غزل.",Sheikh Ayaz
"ڪو ئي اُنتيءَ جو اِمڪان!
سڏ، پڙاڏو ٻئي حيران.",Sheikh Ayaz
"تڙپي ٿي تهذيب اڃا،
ڪيڏو وحشي آ انسان!",Sheikh Ayaz
"ساڳيو ڏاڍي جو ڏهڪاءُ،
هيڻو اڳ جھڙو حيران.",Sheikh Ayaz
"ساڳيءَ سوريءَ تي منصور،
ساڳيو سَرمد تي بهتان.",Sheikh Ayaz
"ساڳي ڳانڌيءَ لئه گولي،
ساڳيو لال لهوءَ سان گيان.",Sheikh Ayaz
"ساڳي چارڻ جي چکيا،
ساڳيو شاعر جو شَمشان.",Sheikh Ayaz
"اڄ ڀي _ڏات مُصور جي،
رت ۾ ٻوڙي کائي نان.",Sheikh Ayaz
"جاري ساڳي جنگ جَدل،
عاري ساڳيو اَمن اَمان.",Sheikh Ayaz
"اڄ ڀي ويڙهه نٿي سوچي،
ڪنهن جو ويڙهو ٿيو ويران.",Sheikh Ayaz
"ڪنهن ماتا جي مَمتا مُئي،
ڪنهن ننگر جو نِڪتو پان.",Sheikh Ayaz
"ناگا ساڪي ڪافي ناهه،
سڀڪجھ ناس ڪندو نادان!",Sheikh Ayaz
"ميخاني ۾ پيو نه پتو،
ٻاهر رات هُيو طوفان.",Sheikh Ayaz
"هاريو مَي جو جام اياز،
ساڳيو نه رهيو هي انسان.",Sheikh Ayaz
"سوچي قاتل جو قاتل،
آيو قاتل تي ڪهڪاءُ.",Sheikh Ayaz
"پر جي ڪوئي نانگ هُجي،
تنهن کان ڪهڙو آهه بچاءُ!",Sheikh Ayaz
"سِر جي بدلي ڏين ٿو سون،
پو ڀي تو وٽ ناهه وِڪاءُ!",Sheikh Ayaz
"او وڻجارا وائيءَ جا،
مَن جو موتي ڪهڙي ڀاءُ!",Sheikh Ayaz
"گھايل مَن جا گھايل گيت،
جِن ۾ پيڙا جو پَڙلاءُ.",Sheikh Ayaz
"جِن ۾ ڌَرتيءَ ڌرتيءَ دُک،
جِن ۾ ماڻهوءَ ماڻهوءَ گھاءُ.",Sheikh Ayaz
"ڀنڀٽ بڻبا نيٺ اياز
جُڳ جُڳ جلندا منهنجا ڀاءُ!",Sheikh Ayaz
"ميلي ۾ تُون تنها تنها، ڪنهن کي ڳولين ٿو؟
اک ۾ ڳوڙها، هٿ ۾ گجرا، ڪنهن کي ڳولين ٿو؟",Sheikh Ayaz
"سَر سوتيءَ جي مندر ڀرسان بيٺو واجھائين،
ڪنهن لئه ترسي تنهنجي وِينا، ڪنهن کي ڳولين ٿو؟",Sheikh Ayaz
"تُنهنجون اکڙيون پو به اُڃايون، تَل تَرايون سَوَ،
هرڻيءَ جھڙا منهنجا هِردا، ڪنهن کي ڳولين ٿو؟",Sheikh Ayaz
"سانجھيءَ ٽاڻي ڪارا ڪڻڇي آکيري آيا،
پرڙا کولي پيار ـــــ پکيئڙا، ڪنهن کي ڳولين ٿو؟",Sheikh Ayaz
"ساري جيون مايا سپنو، تنهن ۾ سَوَ سپنا،
او سپنا، سپني جا سپنا! ڪنهن کي ڳولين ٿو؟",Sheikh Ayaz
"پير پَٽيءَ تي ناهي تُنهنجو، ڪهڙو تنهنجو ماڳ؟
رستي مان نڪتا سَوَ رستا، ڪنهن کي ڳولين ٿو؟",Sheikh Ayaz
"او رکوالا! کوٽين ڇو ٿو هيءَ جيون جي رکَ،
آڻي اگنيءَ جھڙي آشا، ڪنهن کي ڳولين ٿو؟",Sheikh Ayaz
"اونهاري جو سِجُ ته ناهي، آهه ازل جي اکَ،
هاءِ، ڇڏي ڇَنَ جا ڇانورڙا، ڪنهن کي ڳولين ٿو؟",Sheikh Ayaz
"دانهون ٿو درياهُه ڪري، ٻُڌ ڪُن ڪُن جا ڪڙڪا،
ٻيڙيءَ ٻيڙيءَ ۾ او ٻوڙا! ڪنهن کي ڳولين ٿو؟",Sheikh Ayaz
"ڪاري رات، ڪَتيءَ ڏي ڪَرڪِي، ڪائي ڪُونج اُڏي،
پيارا تُون به تڪيندي تارا، ڪنهن کي ڳولين ٿو؟",Sheikh Ayaz
"وَسندو رهندو آهي تو وٽ، سانَوَڻ ساري رات،
ڳوڙها ڳوڙها نيڻ نماڻا! ڪنهن کي ڳولين ٿو؟",Sheikh Ayaz
"ڪوبه نه ايندو ، ڪوبه نه ايندو، ڪوبه نه تُنهنجي دُوار!
بند ڪري ڇڏ هي دروازا، ڪنهن کي ڳولين ٿو؟",Sheikh Ayaz
"اَڻ ٿيڻيءَ کي چاهين، تنهنجي ٿِڻيءَ سان نه پَوي،
ڏِس ٿيڻيءَ جا ٿوڻيون ٿنڀا! ڪنهن کي ڳولين ٿو؟",Sheikh Ayaz
"هي مَٿرا جا مندر، سانجھيءَ ويلي جمنا گھاٽَ،
مَنَ ۾ سِنڌوءَ جا سَوَ سپنا، ڪنهنن کي ڳولين ٿو؟",Sheikh Ayaz
"برندا بَن ۾ آيو آهين، ڪنهن جي لاءِ ڪَوي،
ڪنهن جي بنسي! ڪهڙي راڌا؟ ڪنهن کي ڳولين ٿو؟",Sheikh Ayaz
"شايد تُون ئي پاڳل پُري پاڳل خاني ۾ ــــــ
پاڳل گڏجي توتي کِلندا! ڪنهن کي ڳولين ٿو؟",Sheikh Ayaz
"هارُ هندوري ۾ ڪيرايو، جيڪو مُنڌَ مُئيءَ،
موتي موتي ٿي ويو پيارا! ڪنهن کي ڳولين ٿو؟",Sheikh Ayaz
"خاڪ اُڏاڻي، ڪاڪ ڪري پئي، پوئين پهر اياز!
ڪهڙي مُومل منهنجا راڻا! ڪنهن کي ڳولين ٿو؟",Sheikh Ayaz
"اچڻو آهين جي تون، آءُ،
ڪيسين سانڍيان مان سوداءَ!",Sheikh Ayaz
"ڪنهن ٿي ڄاتو، اي انسان،
تو کي ڪُهندو تنهنجو ڀاءُ!",Sheikh Ayaz
"جِيون پو به ڪري ٿو چونڊ،
توڙي ڏئي ٿو موت چتاءُ.",Sheikh Ayaz
"اندر سيخون، ڪوٽ ڪڙا،
ٻاهر ڪُونجون، هِير ــ هُڳاءُ،.",Sheikh Ayaz
"اونهاري جي اوجل باک،
آءُ، اڱڻ ۾ منهنجي آءُ!",Sheikh Ayaz
"او زندان جي ڪارِي ولهه!
تو ۾ آهيان آءُ اُلاءُ.",Sheikh Ayaz
"وڃ وڃ موٽي، وڃ وڃ، ويڄ!
گهايل ڄاڻي منهنجو گهاءُ.",Sheikh Ayaz
"مون کي ڪوئي ڪونه پَلي،
پيار نه ڄاڻي ٿو پڇتاءُ",Sheikh Ayaz
"اسان جي دل اوهان جو حُسن، جي ملندا ته ڇا ٿيندو
ڪٿي جنت ڪندا آباد پنهنجي ڪا، ته ڇا ٿيندو",Sheikh Ayaz
"جهانِ نو! اوهان جي زُلفِ برهم جا هي سودائي
جڏهن دار و رسن تي جھومندا ويندا، ته ڇا ٿيندو",Sheikh Ayaz
"خوشيءَ جا راڳ ڳائيندا به ڪيسين آشيان وارا!
قفس آه و فغان سان گُونجندا رهندا، ته ڇا ٿيندو",Sheikh Ayaz
"اسان جو عشق هاڻي مثلِ مؤجِ پُرسڪون آهي
اگر اُٿلي پيو هُو حُسن جو دريا، ته ڇا ٿيندو",Sheikh Ayaz
"جڏهن تون دُور آهين، ايتري بي چين آهي دل
قريب آئين اگر تون اي پرين پيارا، ته ڇا ٿيندو",Sheikh Ayaz
"اجايو زندگانيءَ ڀر سپون سُونجھيون سي ساحل تي
نه ملندو جيڪڏهن هو گوهِر يڪتا، ته ڇا ٿيندو",Sheikh Ayaz
"وطن تنهنجي تصور جو اياز آخر ڪٿي آهي
چئي ڏيندين اگر پُڇندا وطن وارا، ته ڇا ٿيندو",Sheikh Ayaz
"جي پنهنجو پنهنجو نور نچائي ويا، ۽ تنهنجي جوت جلائي ويا،
سي  لُڙڪ  مٽيءَ  ۾  لـــــوئــــي ويا، پر ڇا ڇا موتي پائي ويا!",Sheikh Ayaz
"سي  وڻ  وڻ  لوڏي  واءُ  ٿيا  ، سي پَن پَن ۾ پرلاءُ ٿيا،
جي بَن بَن بِينَ وڄائي ويا ، جي تن من واري ڳائي ويا.",Sheikh Ayaz
"مون  ڌرتي  تُنهنجا ڌِڱ ڏٺا ، مون تن جا لويل لڱ ڏٺا،
جن وڙهندي وڙهندي جان ڏني ، سي وارا وير وڄائي ويا.",Sheikh Ayaz
"اڄ ڪو به ڳچيءَ ۾ ڳٽ نه آ ، ڪو مُڙس انهن جو مٽ نه آ،
جي سارا ڪوٽ اَڏائي ويا ، سي  گھوٽ  اسان  کي  گھائي  ويا.",Sheikh Ayaz
"مون  اڻ  ٿيڻا  انسان  ڏٺا  ،  مون  سوريءَ  تي  سو  مان  ڏٺا،
اي ڌرتي! ڇا ڇا ڪونڌر ها ، جي پنهنجا ڪنڌ ڪَپائي ويا!",Sheikh Ayaz
"مون ويندي تن جا پير ڏٺا ، مون ڇا ڇا مُڙس مٿير  ڏٺا !
جي ڪيئي سِج اڀاري ويا ، جي ڪيئي سِج سمائي ويا.",Sheikh Ayaz
"مون ڪاتيءَ هيٺان ڪنڌ ڏِٺا ، مون ساڻا ساڻا سَنڌَ ڏٺا،
مون  ڇا  ڇا  مائيءَ  لال  ڏٺا ، جي  لوئيءَ  لڄ بچائي ويا!",Sheikh Ayaz
"سي جيءَ جيارا ماڻهو ها ، سي سڀ کان پيارا ماڻهو ها،
جن ساهه ڏئي ، ويساهه ڏنو ، جي دل ۾ درد دُکائي ويا.",Sheikh Ayaz
"هو  بادل  بادل  آيا  ها  ،  جن  جَل  ٿَل  ڀال  ڀَلايا  ها !
اي کيت کِڙو ، او شال ٽِڙو ! هُو پنهنجا مينهن وسائي ويا.",Sheikh Ayaz
"ويا پريت ڏئي هُو پاڻيارا ، اڄ ڪينجھر تن جا ڪاڻيارا،
ڇا  راڱا تن سان رُڃ ڪيا ، جي تنهنجي اڃ اجھائي ويا!",Sheikh Ayaz
"هُو  پيار  پتنگا    کامي  ويا  ،  ۽  ڪيڏو  دُور  اڏامي  ويا !
پر تنهنجي منهنجي ڏيئي ۾ ، هُو پنهنجي جوت سمائي ويا.",Sheikh Ayaz
"ڪلهه  رات  مسافر  آيا  ها  ، جن پنهنجا جيءَ جلايا ها،
ٿي ڇا ڇا ڄرڪا ڄاڻَ ڪري ، هُو ڪيڏا مَچ مچائي ويا!",Sheikh Ayaz
"ڇا ڇا نه وسيِهَر ـــــــــــــــ وَنگَ هُيا ! پر نانگا يار نسنگ هُيا،
ڪي تُنهنجو رُوپ نِکاري ويا ، جي تنهنجي سينڌ سَجائي ويا.",Sheikh Ayaz
"ڇا   نعرا  ها  ڇا  نينهن هُيا ! هئه مڙس هُيا يا شينهن هُيا!
جي ڏونگر ــ ڏيل ڏڪائي ويا ، گجگوڙ ڪري گرمائي ويا.",Sheikh Ayaz
"آ ڪنهن ڪنهن ماڻهوءَ منجهه مڻيا ، پر مون کي اهڙا مڙس وڻيا،
جي  سارو  جڳُ   جرڪائي  ويا  ،  پر  پنهنجو  پاڻ   ملهائي   ويا .",Sheikh Ayaz
"جِن پاسو ورتو ڪُوڙ ڪنان ، هي مُڙس نه ويندا مُور مَنان،
جن  واڪي  واڪي  وَس ڪيا ، جي سارو سچ ٻُڌائي ويا.",Sheikh Ayaz
"اڄ ڇوهَه انهن جا ڇوليءَ  ۾ ،  اڄ  ٻولَ  انهن  جا  ٻوليءَ  ۾
اي ڌرتي! تُنهنجيءَ جھوليءَ ۾ ، جي سُورهيه سِيس ڇُپائي ويا.",Sheikh Ayaz
"هي چوٽيءَ چوٽيءَ تي مشعل ، هي جھوليءَ جھوليءَ ۾ گُل ڦُل،
ويا سانول ڇا ڇا سَڳ ڇڏي!  ڇا  جَندڙيءَ  کي  جَرڪائي  ويا !",Sheikh Ayaz
"ڇا سمجهي تن کي جيءَ جَڏي ، آ تِن جي ڳاڙهي ڳالهه وڏي،
ها ڇا ڇا ارڏا  ڪَنڌ  اَڏي !  جي  تو  کي  مَيندي  لائي  ويا.",Sheikh Ayaz
"هي بِرهه به  ڪوئي  بَڙُ  آهي!  ڇا  جانٺي اُن جي جَڙَ آهي!
مون اُن ۾ ڪيڏا ڏار ڏٺا ، جي ڇانو ڪري ، مَن ڀائي ويا.",Sheikh Ayaz
"اي آري! تنهنجي آڍَ هُئي ، پر ڏونگر ڏاڍا ڏاڍ ڪيا!
هِي تُنهنجا پيارا پيرا ها ، جي پنهنجو پنڌ پُڄائي ويا.",Sheikh Ayaz
"ڪِئن تو کي ڪاري ٻاٽَ مڃان ، ٿي چڻنگ ڪري چمڪاٽ اڃا،
آ  ٽِم  ٽِم  ٽِم  ٽِم  لاٽ  اڃا  ،  جا  جوڳي   ڪالهه   جلائي   ويا .",Sheikh Ayaz
"هيءَ جان ته اچڻي وڃڻي آ ، پر مرندي مات نه مڃڻي آ،
مون اهڙا سو ساونت ڏٺا ، جي پنهنجو هَٺ هلائي ويا.",Sheikh Ayaz
"ڏسُ! باک ڀليري آئي آ ، ڏِسُ! سَنڌُ مٿان سَرهائي آ!
ڇو تن جي لاءِ اياز رُنين ، جي مارُو ماڳُ مَٽائي ويا",Sheikh Ayaz
"اي قوم! ٻُڌايا ٿي قِصا ڪـــــــلھ تونـــــــــکي مون تقـــــديرن جا،
اڄ باغيءَ باغيءَ جي سِــــر تـــي، ٿو ڏســــان تـــاج تعـــزيــــزن جـــا.",Sheikh Ayaz
"ڪو ڪيئن نه ڊوڙي مقتل ڏي، آ رَتَ ۾ خوشبو مينديءَ جي،
ڪو ڪيئن نه موٽي زندان ڏي، ٿا زُلف ڇِڪن زنجيرن  جا ! .",Sheikh Ayaz
"هُو ڪُوڙا ڪانئر ڪَـــــــڙڪَــــن ٿا، ۽ لاش هوا ۾ لَڙڪن ٿا،
پر ڳاڙها جھنڊا ڦَڙڪـــــــــــن ٿا ، ڇا رنگ ڏِٺم رهگيرن جــــا ! .",Sheikh Ayaz
"اڄ لال لَهوءَ جي سَرگم تي، ٿــــي مُنهنـــجي ڌرتي رقص ڪَـــري،
مُنـــــهن هيڊ ٿيا غَـــــــدارن جا، بي شـــــرم وڏيــــــرن پـــيـــرن جا.",Sheikh Ayaz
"هِي ماڻــــــهو وِھَه جـــــو ڍُڪّ ٿيا، جئن لُڪ لڳي تئن رُڪ ٿيا،
اڄ آزاديءَ جي نـــــــعري ســـــان، ســـــڀ درد ويا دلـــــگـــيـــرن جا.",Sheikh Ayaz
"هَر دوکي جي ديوار ڊَٺي ۽ اُن جــــــي سِـــــرَ ســــــِرَ ســـــان نه ملي،
اڄ ڊوڙي هـــــــر ڪــــــــــو ديــــــــوانو ٿــو کـــــولي بند اسيرن جا.",Sheikh Ayaz
"اڄ هر ڪــــــــــــنهن جو هـــــي رايو آ، تو نينهنُ ايــاز نڀــــايو آ،
تو    ڳــــــــاتا  گيت  بغاوت  جا ،  تو  لاٿا  زنگَ  ضميرن  جا .",Sheikh Ayaz
"بـــي  مــوت   مُــئــا ،  تـو لاءِ ڪُــٺـــا انـســان هــزاريــن مــان نــه رڳـــو،
هـــــن  دنـيـا  ۾  اي  ديــس !  هُـيـا  نــادان  هــزاريــن  مــان  نــه  رڳــو.",Sheikh Ayaz
"جــي راهــهِ اجــل ڪــنــهــن ورتـــي  آ ، هــن ڀـــونءِ ڪئي ٻي ڀرتي آ،
هيءَ  ڌرتــي  تو  کــي  پرتي  آ ،  مـهــمــان  هــزاريــن  مــان  نـــه  رڳـــو.",Sheikh Ayaz
"اک  ســاري  رات  نـــه  جھــپـڪي  آ ،  ۽  شبنم  شبنم  ٽَپڪــي  آ،
جي باک گُهري  ٿي  بُک ، ته اي زنــدان ! هــــزاريـــن مـــان  نـــه  رڳــــو.",Sheikh Ayaz
"ٿـــو  ســــاري ڪـــو بــه نــه سُــــڃ ـــــ مُـئا، هُو رُڃ ــــــ مُئا جي اُڃ ــ مُئا
ڇا پاپِي پَـر کــي پُــڃ  ــــــــ  مُــئــا   ،  ارمــــان هـــزاريــن مــان نــه رڳـــو .",Sheikh Ayaz
"ڇو چنڊ اسان کي رات ٺري ، ڏي چــانـــڊوڪــيءَ  جــــو  زهـــر ڀَــــري؟
آ ڪـــيڏو پـــويــــون پَـــهر پـــري ! حــيــران هـــزاريــن مــــان نــه رڳـــو.",Sheikh Ayaz
"تون چئه نه ڪُڇان، تُون چئه نه لُڇان، پر تونکان هڪڙي ڳالهه پڇان؟
تُون ڪنهن ڪنهن کي خاموش ڪندين، اعلان هزارين مان نه رڳو.",Sheikh Ayaz
"هـــــي  دٗؤر   ايــاز    گُــذرڻــو  آ  ،  ۽  پــنــهـــنـــجــو   وارو  ورڻـــــو  آ،
ڪــــــــو  ٻـــارڻُ  ته    ٻرڻو   آ ،  امڪــــــان هزارين مــان  نــه  رڳـــو.",Sheikh Ayaz
"قــدم   قــدم   تــي   هـجـومِ   زنـــدان  ،  نــظـر   نظر   ۾ شراب خانا
ڪـــري   ويــو   ڪــير   بــارشِ   مَيءِ  ،   خمار   آلود   ٿيا   زمانا",Sheikh Ayaz
"شعورِ   هستي    جتي    ڪٿي   آ  ،  شعارِ هستي ڪٿي ڪٿي آ
پيئو   پـيـئاريــو  ،   جـيــئو   جيـئـاريـو  ،  مـــــگر   به   اندازِ   عارفانا",Sheikh Ayaz
"اسان جو چاهيو ته  روح  تنهنجو  چپن  مان چُوسي  وٺون  ته  ساقي
گهڙي   نه   گذري   خلاف   پنهنجي   ٿيا سمورا   شراب   خـــــــانا",Sheikh Ayaz
"ڪڏهن ڪڏهن مؤج مَيءِ مان اُڀري خودي وري غرقِ جام ٿي وئي
ڪـــــنـدو   رهـيو    ســـاحــلِ    تمنا سوين   اشارا  ،   سوين   بهانا",Sheikh Ayaz
"مثالِ   سيلاب   وقت   گذري  ،   لُٽي  ڇڏيو   قصرِ   عاشقيءَ   کي
ڪٿي   جبينون    جھڪيون   آلائي  ،  جٿي   هيو  سنگِ آستانا",Sheikh Ayaz
"اڙي! اڙي! ترس ترس، ڪنهن کي  مٽائين  ٿو  بي  خبر  ،  نظر   ڪر
  ايــــــاز     آ   شاعـــرِ   محبـــــت  ،   اڙي   زمـــانا   ،  اڙي   زمانا",Sheikh Ayaz
"ڇا  لاءِ  مرن  ۽  مارن  ٿا  ،  هي  جڳ   جا   جھيڙا   ڇا   معنى ؟
ڪنهن  ساڻ  وڙهين  ٿو  سپني  ۾ ،  هي  گوڙ  بکيڙا  ڇا  معنى ؟",Sheikh Ayaz
"هي ساٿي  ڪهڙا  ساٿي  ها ؟  آ  هر  ڪنهن  پنهنجي  راھه  ورتي،
هو  هَر  ڪنهن  کي  هيکل  وڃڻو ،  هِي  سارا  ميڙا   ڇا   معنى ؟",Sheikh Ayaz
"هي  چوڳو   آهي   چار   گهڙيون  ،   پو   پَنک   پکيڙي  اُڏرين  ٿو ،
ويا هر  ڪنهن  جا  ڪيڏانهن  وَلر ؟  هي  واءُ  وِکيڙا  ڇا  معنى ؟",Sheikh Ayaz
"آ ڪيڏو سمنڊ ۾ اَجھاڳُ پرين، هت ناهي ڪنهن جو ماڳُ پرين!
ڪو ئي  به  ڪنارو  ڪو نه  آهي ،  هي  تُنهنجا  ٻيڙا  ڇا  معنى؟",Sheikh Ayaz
"تو  مَڌُ  پيتو   هن  وَستيءَ   ۾  ،  ۽   واڳ   وٺين  ٿو  مستيءَ  ۾ ،
پَر  تنهنجو  ماڳُ   ايـــــــــاز   ڪٿي ؟  هي  سارا  ليڙا  ڇا  معنى",Sheikh Ayaz
"جي تون اَڃا  نه  ڄاتو ،  آ  ڪير  دُيس  واسي ،
تُنهنجو  جَنم  اَجايو  ،   تُنهنجي   مٽي   اَڻاسي !",Sheikh Ayaz
"آيو   ويو   سڪندر  ،   سيوهڻ   اَڃا   اُتي   آ ،
هُو   کير   ٿر   کڙو   آ  ،   وِيندا   رهيا   وِناسي .",Sheikh Ayaz
"لالَڻ  !   نوان   لَڪن   ۾   نِڪتا  نِياڻَ  آهن ،
ايندا   جِتي   لُڪن   ۾  ،    پانڌيئڙا    پِياسي .",Sheikh Ayaz
"هِي  شام  جو  مياڻي ،  هِي  سونَ   رنگ  پاڻي ،
تَڙ   تي   ٻه   چار  ڏيئا ،  نَڙ  تي  ٻه  چار  لاسي !",Sheikh Ayaz
"منهنجي  اُڪير ڇا هي؟ هي چِٽ چيت من ۾،
مندرِ  ،    اُداس   ڏيئو  ،   اَڌ  راتِ  ،   ديوداسي .",Sheikh Ayaz
"جي  وک  کي  وڌائين ،  اَڄ  ماڳُ  ڏور  ناهي ،
ڏُونگر   ڏريِ   پَيو  آم  ساهَس  ته  ڌارِ  ساسِي !",Sheikh Ayaz
"ساڳُ  پنهنجو  پَلي ،  سِنڌ  پو  ڀي ڀَلي،
ڀاڳ   وارِي   سَدا  ڀونءِ  تي  ڀَر  جھلي.",Sheikh Ayaz
"تو چيو  سنڌڙي  مون  چيو  جندڙي ،
مون   پرولَي   سَلي !  مون  پرولَي  سَلي!",Sheikh Ayaz
"پِريتَ  ليلا  به  آ ،  پِريت  ڪَؤنرُو  به آ،
پِريت پَرکي ته ڪا مون جيان دل جَلي!",Sheikh Ayaz
"وک وِتَري  ڪيو  ٿي  اَچي ،  ٿي  اَچي،
هُو   جھُڙالي   هوا  ،   هُو   گلابي گلي!",Sheikh Ayaz
"سِنڌُ  مَرڻي   نه   آ ،  اي   اياز   آ  اڃا ،
اُڃ   جو   آسرو ، ڪا  ته  پاڻيءَ   کَلي!",Sheikh Ayaz
"نه تَڙَ تي تماچي ، نـه  گـنـدريءَ  گُــذارا ،
اَسـارا اَسـارا  ڪـينجـھر  جـا  ڪـنارا .",Sheikh Ayaz
"اُتر  واءُ  اوتـي  ،  جتـي  عـطر  تـو  تـي ،
هَـيـا هـنـج ! تُـنـهـنـجـا اُتـان  هِـي  اُڏارا !",Sheikh Ayaz
"ڳُنڌي وارَ ڪنهن لاءِ آئينءَ  ڳهيلي ؟
چَري! چاڳ ڪهڙا! ڪٿي چاهه  وارا!",Sheikh Ayaz
"جڏهن کان وئين تُن وِرهَه،  راس  آيون،
نه  گهر  تي  گهٽائون  نه سر  تي  ستارا.",Sheikh Ayaz
"اڃا  رُڃ  مان  رڙ  اچي  ٿي ،  اچي  ٿي،
متان  ائين  سمجهين  مُئا  مور  سارا !",Sheikh Ayaz
"وَڏا  وَڙ  ڪيا  نَڙ ، ڀلــي  آئين  چارڻ !
جَڏا  جيءِ  جـاڳـي  پـيــا  او  جـــيــارا !",Sheikh Ayaz
"اڙي  هي  اُمارا !  مُــئي  ناهه  مَڪلي ،
 ايـــــاز   اڄ  وتاســين  پَٿــر  جـا  پنـارا.",Sheikh Ayaz
"ساري  شــهر  وســايا  پٿر ،  جن  ســــان  چڪنا چور  هُيو،
پوءِ به هُن ٿي نعرا   ماريا ،  مُڙس  ته  ڪو  منصور  هُيو !",Sheikh Ayaz
"وستيءَ وستيءَ، نگريءَ نگريءَ، گيت سان جي گُونج ڪئي،
چانڊوڪيءَ ۾ چَنگُ وڳو ٿي، رات  پرينءَ  جو  پُور  هُيو.",Sheikh Ayaz
"ڪالھ  وفا  جي   ويراني  ۾  ڪهڙي  هرڻي  اُڄ  مُئي !،
سِج   ازل   جي   اک   لڳو   ٿي ،  اُن  ۾  ايڏو  نُور  هُيو !.",Sheikh Ayaz
"دريا  دريا   هُن   جو   مَن   هو  ،  صـحرا  صحرا  نيڻ  هُيا،
پَل  جو  پانڌيئڙو   آيو   هو  ،   وڃڻو  هُن  کي  دُور  هُيو.",Sheikh Ayaz
"ڏينهن تَتي جو آيو  آهين ،  اڳ  ۾  آئين  ڇو  نه   اياز  ،
ڇپري ڇَپري ڇانوَ هُئيم جنهن  وقت  نِمنُ  ۾  ٻُور  هُيو !",Sheikh Ayaz
"ڪري ڪير ٿو هِي پکن مان پُڪارون،
نه منهنجو ملير آ، نه ڪي منهنجا مارون!",Sheikh Ayaz
"رهي گونجندي ڪوُڪ ڪائي فضا ۾
اُڏامي ويون ڪُونجڙين جون قطارون",Sheikh Ayaz
"وِرَهه تنهنجي وستي ورهيه ٿيا وساڻي
کڻي چڻنگ چوليءَ هليو ڪير پارون؟",Sheikh Ayaz
"وڃون ٿا پيا سِير جي اڄ سهاري
نه تُرهو ئي تاڻيو، نه ڪي آهيون تارون",Sheikh Ayaz
"اياز اُن سبب مَي پرستي ڇڏيندو؟
ميان، تون به ڪنهن کي ڏئين ٿو ميارون!",Sheikh Ayaz
خبر ناهي ته ڇو آهي ۽ ڇا آهي,Sheikh Ayaz
محبت زندگيءَ جي انتها آهي,Sheikh Ayaz
محبت ئي اسان جي منزلِ آخر,Sheikh Ayaz
محبت ئي اسان جي رهنما آهي,Sheikh Ayaz
اجهودار ورسن جو ڪو پيام آيو,Sheikh Ayaz
ملي اڄ زلفِ جانان سان صبا آهي,Sheikh Ayaz
زمين جي تشنه لب جنت پڪاري ٿي,Sheikh Ayaz
ڪٿي هو باد و باران جو خدا آهي,Sheikh Ayaz
پوي ٿي ماڪ، چانڊوڪي ٿڌيري آ,Sheikh Ayaz
اياز اڄ رات ڪِٿ هو بيوفا آهي,Sheikh Ayaz
روح راضي ڪجي،,Sheikh Ayaz
ياد تازي ڪجــــي،,Sheikh Ayaz
دل ٿي چاهي وري،,Sheikh Ayaz
يـــاد تازي ڪجـي،,Sheikh Ayaz
من هو پرچي پوي،,Sheikh Ayaz
آزي نيازي ڪجي،,Sheikh Ayaz
ڇـــو ڀـــلا پيـــار ۾،,Sheikh Ayaz
جلد بازي ڪجي،,Sheikh Ayaz
نيت سجدا هجن،,Sheikh Ayaz
دل نمازي ڪـجي،,Sheikh Ayaz
شهر مجرم سڄــو” اياز“،,Sheikh Ayaz
ڪنهن کي قاضي ڪجي.,Sheikh Ayaz
جي تو اڃا نه ڄاتو، آ ڪير ديس واسي،,Sheikh Ayaz
تنهنجو جنم اجايو، تنهنجي مٽي اڻاسي!,Sheikh Ayaz
آيو ويو سڪندر، سيوهڻ اڃا اتي آ،,Sheikh Ayaz
هو کيرٿر کڙو آ، ويندا رهيا وناسي.,Sheikh Ayaz
لالڻ! نوان لڪن ۾، نڪتا نياڻ آهن،,Sheikh Ayaz
ايندا جتي لُڪن ۾، پانڌيئڙا پياسي.,Sheikh Ayaz
هي شام جو مياڻي، هي سون رن پاڻي،,Sheikh Ayaz
تڙ تي ٻه چار ڏيئا، نڙ تي ٻه چار لاسي!,Sheikh Ayaz
منهنجي اڪير ڇا هي؟ هي چٽ چيت من ۾،,Sheikh Ayaz
مندر، اداس ڏيئو، اڌ رات، ديوداسي.,Sheikh Ayaz
جي وک کي وڌائين، اڄ ماڳ ڏور ناهي،,Sheikh Ayaz
ڏونگر ڏري پيو آ، ساهس ته ڌار ساسي!,Sheikh Ayaz
جي هانءُ نه هارين ڪوهيارل! هي ڏينهن به گھاري وينداسين،,Sheikh Ayaz
ڇو پير پساري ويٺو آن، اُٿ! ڏونگر ڏاري وينداسين۔,Sheikh Ayaz
ڪنهن لاءِ تڪين تو ڪانڌيءَ تان، ٻي ٻيڙي ڪابه نه اچڻي آ،,Sheikh Ayaz
جي تون به اچين او وڻجھارا! توکي به اُڪاري وينداسين۔,Sheikh Ayaz
درياھ اندر جا دهشت آ، ڪنهن وقت قيامت ٿي ويندي،,Sheikh Ayaz
تون مان ته رڳو هن سنڌوءَ تي، ڪا لهر اُڀاري وينداسين۔,Sheikh Ayaz
ڪا جھِرمِر جھِرمِر جگنوءَ جي، ڪا ٽِم ٽِم ٽِم ٽِم تاري جي،,Sheikh Ayaz
گھنگھور گھَٽا جو گھيرو آ، ڪنهن جي ته سهاري وينداسين۔,Sheikh Ayaz
آ مرڻو هر هڪ ماڻهوءَ کي، پر آئين نه مرنداسين ساٿي،,Sheikh Ayaz
ڪا آگ لڳائي وينداسين، ڪو ٻارڻ ٻاري وينداسين۔,Sheikh Ayaz
تون آءُ ته اوريون او راڻا، ڇو جيءُ سهي هي جھوراڻا،,Sheikh Ayaz
تون ڇا کان ڇرڪين ٿو راڻا! اڄ ڪاڪِ ڪناري وينداسين۔,Sheikh Ayaz
ڇو گھٻرائين ٿو ڪوٽ ڏسي، هي اُوچي اُوچي اوٽ ڏسي،,Sheikh Ayaz
زندان اڏائي وينداسين، زنجير پِگھاري وينداسين۔,Sheikh Ayaz
تنهن وقت به مون هي ڄاتو هو، هي ڪاريهر سان ناتو هو،,Sheikh Ayaz
جي ساٿي ساٿ سڃاتو هو، هي مارِي ماري وينداسين۔,Sheikh Ayaz
تون ڪر، جو تو کي ڪرڻو آ، هي دور به نيٺ گذرڻو آ،,Sheikh Ayaz
ڪنهن وقت ڏهيسر مرڻو آ، بنواس گذاري وينداسين۔,Sheikh Ayaz
جي پنهنجو نور نچوئي ويا ۽ تُنهنجي جوت جلائي ويا،,Sheikh Ayaz
سي لڙڪ مٽيءَ ۾ لوئي ويا، پر ڇا ڇا موتي پائي ويا!,Sheikh Ayaz
سي وڻ وڻ لوڏي واءُ ٿيا، سي پن پن ۾ پڙلاءُ ٿيا،,Sheikh Ayaz
جن بن بن بين وڄائي ويا، جي تن من واري ڳائي ويا.,Sheikh Ayaz
مون ڌرتي تنهنجا ڌڱ ڏٺا، مون تن جا لويل لڱ ڏٺا،,Sheikh Ayaz
جن وڙهندي وڙهندي جان ڏني، سي وارا وير وڄائي ويا.,Sheikh Ayaz
مون اڻ ٿيڻا انسان ڏٺا،مون سوريءَ تي سومان ڏٺا،,Sheikh Ayaz
اي ڌرتي! ڇا ڇا ڪونڌر ها، جي پنهنجا ڪنڌ ڪپائي ويا!,Sheikh Ayaz
مون ويندي تن جا پير ڏٺا، مون ڇاڇا مڙس مٿير ڏٺا!,Sheikh Ayaz
جي ڪيئي سج اُڀاري ويا، جي ڪيئي سج سمائي ويا.,Sheikh Ayaz
مون ڪاتيءَ هيٺيان ڪنڌ ڏٺا، مون ساڻا ساڻا سنڌ ڏٺآ،,Sheikh Ayaz
مون ڇا ڇا مائيءَ لال ڏٺا، جي لوئيءَ لڄ بچائي ويا!,Sheikh Ayaz
سي جيءَ جيارا ماڻهو ها، سي سڀ کان پيارا ماڻهو ها،,Sheikh Ayaz
جن ساهه ڏئي، ويساهه ڏنو، جي دل ۾ دود دُکائي ويا.,Sheikh Ayaz
ڪلهه رات مسافر آيا ها، جن پنهنجا جيءَ جلايا ها،,Sheikh Ayaz
ٿي ڇاڇا ڄرُ ڪا ڄاڻ ڪري! هو ڪيڏا مچ مچائي ويا.,Sheikh Ayaz
ڇا ڇا نه وسيهر ـ ونگ هيا! پر نانگاير نسنگ هيا!,Sheikh Ayaz
جي تنهنجو روپ نکاري ويا، جي تنهنجي سيندڌ سجائي ويا.,Sheikh Ayaz
ڇانعرا ها، ڇا نينهن هيا! هو مڙس هيا يا شينهن هيا!,Sheikh Ayaz
جي ڏونگرـ ڏيل ڏڪائي ويا، گجگوڙ ڪري گرمائي ويا.,Sheikh Ayaz
آ ڪنهن ڪنهن ماڻهوءَ منجهه مڻيا، پر مون کي اهڙا مڙس وڻيا،,Sheikh Ayaz
جي سارو جڳ جرڪائي ويا، پر پنهنجو پاڻ ڀلائي ويا.,Sheikh Ayaz
جن پاسو ورتو ڪوڙ ڪنان، هي مڙس نه ويندا مور منان،,Sheikh Ayaz
"افسوس! تون به هاڻي، ٿي آن ويو مُڪمّل،
تنهنجي اڃا وڌڻ لئه، باقي بچو به ڇاهي!",Masroor Pirzada
"مٺا! هيءَ شاعري منهنجي، جا مون هر روز ڳاتي آ،
کڻي جو هيءَ ذاتي آ، تڏهن ڀي ڪائناتي آ.",Masroor Pirzada
"آ رسالو شاهه جو ڪا ڪائنات،
ان تنبوري– تان ۾ ڇا ڇا نه آ!",Masroor Pirzada
"نينهن جو ناچ ڪو نچو هاڻي!
پيار جي رنگ ۾ رچو هاڻي!",Masroor Pirzada
"روح به منهنجو زخمي آهي،
آهه ڪيو مون  ايڏو ماتم!",Masroor Pirzada
"ظُلم ڏس! قتل ٿي انسان رهيو آ، چوڏس،
آهه قاتل به سو انسان، ڏِسون ڇا ٿو ٿئي!",Masroor Pirzada
"تنهنجو منهنجو هاڻي ڪو به تعلّق ناهي،
پوءِ به ماڻهو ڪيڏو ڪن ٿا تنگ اڃا ڀي.",Masroor Pirzada
"حيات هيءَ حقيقت اسان جي آهي يا،
خيال، خواب ادا! آ؟ خبر نه آ مون کي.",Masroor Pirzada
"ساري ساري رات رُلون ٿا، چنڊ، هوا ۽ مان،
ٽيئي ساگر ساڻ ڇُلون ٿا، چنڊ، هوا ۽ مان.",Masroor Pirzada
"ڪا چانڊوڪيءَ جي رات هجي، ۽ تون به هُجين، ٻيو ڇا گهرجي!
هر بات، مُحبّت- بات هجي، ۽ تون به هُجين، ٻيو ڇا گهرجي!",Masroor Pirzada
"هي آسمان به ڪوئي جهان آهي يا،
فقط اهو ڪا خلا آ؟ خبر نه آهي مون کي.",Masroor Pirzada
"پُڇي جي هُو ته اوهان ڀي ٻُڌائجو هُن کي،
نراس ڪالهه هيو جو نراس اڄ ڀي آ.",Masroor Pirzada
"ويڙهه وڙهي مون لفظن سان،
رائيفل، خنجر هوندي ڀي.",Masroor Pirzada
"ڪين وڻي ٿو هاڻ مون کي،
سُهڻو منظر هوندي ڀي.",Masroor Pirzada
"ڪنهن دُعائون ۽ ڏنيون گاريون به ڪنهن،
مون کي مليو دان ۾ ڇا ڇا نه آ!",Masroor Pirzada
"نظر مان نار! تون اوتي، اڃا ڀي مَڌُ ڏِي مون کي،
خُمارن مان نه نڪران مان، نه چئه تون “بس ڪافي آ.”",Masroor Pirzada
"هُو سراپا دماغ ماڻهو آ،
کوٽ دل جي ذهين ۾ آهي.",Masroor Pirzada
"آنءُ روئندو رهيس، مِينهن وسندو رهيو.
منهنجي هستي مِٺي ! آ جهُريل جهُوپڙي،",Masroor Pirzada
"دُکڻ کان پو ٻَرڻ آهي، ٻَرڻ کان پو مَچڻ آهي،
مَچڻ کان پو وِسڻ آهي، ائين آهي ته ڇو آهي؟",Masroor Pirzada
"اڃا به پيارن پکيئڙن کي،
پيو ٿو ماري اُهو ئي ماري.",Masroor Pirzada
"عشق- شراب کپي ٿو مون کي،
مُحبت جو مئخانو گهرجي!",Masroor Pirzada
"لَڄي لَڄي هو بيابان ٿي ويو سارو،
ٻُڌي ڪو اُڃَ لڳل آبشار جو قِصّو.",Masroor Pirzada
"منهنجو ملڪ مُحبّت آهي،
منهنجو شعر انهيءَ جو پرچم.",Masroor Pirzada
"عجيب عشق سندو هي نشو به آهه وڏو!
سڄو جهانُ لڳو پئي ته مون سان مست هيو.",Masroor Pirzada
"آنءُ فاني هان، شعر پر منهنجو،
زندگيءَ جو دوام ٿي ويندو.",Masroor Pirzada
"دل ٿي چوي جوان، حسين تون سدا هُجين،
دل ٿي چوي اِئين ئي، مگر ٿي نه ٿو سگهي.",Masroor Pirzada
"اُڀ جي چاهت ڌرتيءَ سان آ،
ڏس! ته چُمي تي گُل کي شبنم.",Masroor Pirzada
"مان ستارا به ٿو سگهان لاهي،
ايترو ڀي وڌاءُ ڇو آخر؟",Masroor Pirzada
"تنهنجي درشن لا اچون ٿا، ڇا ڀي ٿي پئي ڀل،
تنهنجو رستو ڪين ڀُلون ٿا، چنڊ، هوا ۽ مان.",Masroor Pirzada
"مصروفيت بيڪار ڪيو آ،
منهنجي فرصت منهنجوآ ڪم.",Masroor Pirzada
"عجيب آهه اسان جي به ڪيفيت هاڻي،
وجود آهه وِڃايو، عدم به ڪونهي ڪو.",Masroor Pirzada
"انسان پنهنجو پاڻ تعارف آ پانهنجو،
ڇا لاءِ تون پوين ٿو انهي ذات پات ۾.",Masroor Pirzada
"عشق ۾ جو مليو ثواب آهي،
جسم جي سو گناهه مان نڪتو.",Masroor Pirzada
"ستارا، چنڊ، سورج ۽ هوائون شاعري آهن،
ڏسان جيڪا به شيءِ ٿو مان، اُها آ شاعري تنهنجي.",Masroor Pirzada
"تون، مان جِتي هُجون اُتي نابين سڀ هُجن،
پر ظلم ڏِس ته اهڙو نگر ٿي نه ٿو سگهي.",Masroor Pirzada
"جڏهين به مُند مٽبي، ۽ هيءَ هوا بدلبي،
جڏهين به واءُ ورندو، ڏاڍو تون ياد ايندين.",Masroor Pirzada
"فريب ناهه تنبوري جي تار وارو سُرُ،
مگرهيءَ تار، تنبُورو، فريب آ بابا!",Masroor Pirzada
"مُئي پُڄاڻان مِلين ته هاڻ مران،
ايترو انتظار ڪير ڪري!",Masroor Pirzada
"مون کي کپي حسين اُها ڇوڪري الا!
جنهن جو نه حـُسن آهه ڪٿي ممڪنات ۾.",Masroor Pirzada
"زندگيءَ جي حَسين نيڻن ۾،
عشق جي خواب کي ڪجل لکجي.",Masroor Pirzada
"لڪن مان وئي لنگھي سسئي، تري درياھه وئي سُھڻي،
ڏُکيائيءَ ۾ به سولائي، اسان کي عشق سمجھائي۔",Masroor Pirzada
"ڳالهه، جنهن جو بيانُ ناممڪن،
شعر ۾ سا بيان ٿي ويئي.",Masroor Pirzada
"سُور جي سامان ۾ ڇا ڇا نه آ!
عاشقن جي شان ۾ ڇا ڇا نه آ!",Masroor Pirzada
"فرد ڪم آ ڪندو اداري جو،
فرد تي ڪم ڪندو ادارو آ.",Masroor Pirzada
"ڏينهن سڄو بيڪار رهون ٿا پاڻ ته پيارا! پر
جيئن ٿئي ٿي رات، کُلون ٿا، چنڊ، هوا ۽ مان.",Masroor Pirzada
"اوهان سان عشق آ مون کي، اوهان جو ساٿ ٿو گهرجي،
وڏو هي فلسفو ناهي، قِصو هي مختصر آهي.",Masroor Pirzada
"چوڏهينءَ رات تو بنان ڪاري،
ساڻ تنهنجي ئي چاندني ٿئي ٿي.",Masroor Pirzada
"دنيا تياڳ ڪئي آ مون،
ٺٺ ۽ ٺانگر هوندي ڀي.",Masroor Pirzada
"پاڻ ۾ ئي رڳو نه آهيان مان،
پاڻ کان ڀي مزيد آهيان مان.",Masroor Pirzada
"“ڇو ورهايو ٿا پيا مون کي توهان؟”
هيءَ ڌرتي ڄڻ چوي ٿي ماٺ ۾.",Masroor Pirzada
"هيءَ عُمر قيد آهي، هيءَ زندگي نه آهي،
ڪا موت تائين ان مان، آزادگي نه آهي.",Masroor Pirzada
"جوان هي عشق ٿي ويو آ،
ويو هان مان جيئن ٿي ڪُراڙو.",Masroor Pirzada
"اسان جي آب اکين مان وَهي رهيو آهي،
هي من اوهان جي جُدائي سَهي رهيو آهي.",Masroor Pirzada
"آنءُ جلندو رهيس، مِينهن وسندو رهيو.
مينهن ۾ نينهن جا، زخم تازا ٿيا،",Masroor Pirzada
"محبَت لاءِ ڪا خُوبي به رستو ٿي سگهي کولي،
۽ نفرت ڪاڻ ڀي پيارا! ڪو هڪڙ نقص ڪافي آ.",Masroor Pirzada
"ڌِڪاريو آ ويو مون کي ته ويجھو ٿي ويو آھيان،
وِساريو آ ويو مون کي ته ڏاڍو ياد ٿيو آھيان۔",Masroor Pirzada
"حُسن سان هي حلال آ جيون،
حسُن بن پر حرام ٿي ويندو.",Masroor Pirzada
"اِيئن نه تون سمجهجان ته منهنجي، وئي آ مُرجهائِجي مُحبّت،
اڃا گلُن جئن اِها ٽِڙيل آ، اڃا به ان ۾ هڳاءُ آهي.",Masroor Pirzada
"ڏسي ديوانگي منهنجي، چڪورن ڀي چَيو مون کي،
“اسان کي ڀي وئين ماري، عجب آ عاشقي تنهنجي!”",Masroor Pirzada
"پيار ڪو ٻار، حرڪتي لکجي،
هانءُ رانديڪڙو ڀڳل لکجي.",Masroor Pirzada
"هاءِ! ڪيڏين فضول ڳالهين ۾،
زندگي هيءَ زيان ٿي ويئي.",Masroor Pirzada
"ماٺ پُڇندي ئي رهي ٿي ماٺ ۾ ،
“ماٺ ڇو آن تون؟” پُڇي ٿي ماٺ ۾.",Masroor Pirzada
"هُيس ڄڻ آنءُ پٿر جان، گهڙي تو مُورتي اُن مان،
اها اوعشق! ڪا آهي، عجب ڪاريگري تنهنجي!",Masroor Pirzada
"هلي آ! ساهه سُڀاڻي هلي، هلي نه هلي!
خبر نه آهه حياتي هُجي، هجي نه هجي!",Masroor Pirzada
"ڄمڻ کان پو مرڻ آهي، ائين آهي ته ڇو آهي؟
کِلڻ کان پو رُئڻ آهي، اِئين آهي ته ڇو آهي؟",Masroor Pirzada
"موت تنهنجي کان مٺا! پوءِ ٿو لڳي،
ڄڻ ته ڪجهه مون ۾ به مَرندو ٿو وڃي.",Masroor Pirzada
"نِينهن سندا اي نانگ! اسان کي ڏنگ اڃا ڀي،
پيار! اسان کي پنهنجي رنگ ۾ رنگ اڃا ڀي.",Masroor Pirzada
"خوبصورت اڳي کان ڀي هاڻي،
پيار ۾ يار ٿي ويو هوندو.",Masroor Pirzada
"پـُڇي ٿي پيار منجهان ڇا کي پيار چئبو آ؟
چوان ٿو سادگي اهڙيءَ کي پيار چئبو آ.",Masroor Pirzada
"ھتان جي ڳالهه ھر ڪائي، اسان کي عشق سمجھائي،
خدا جي ڀي اڪيلائي، اسان کي عشق سمجھائي۔",Masroor Pirzada
"جي ملي مند بهاري ته پُڇان مان اُن کان،
ديس منهنجي جي ڪڏهن راهه وٺڻ ۾ ڇاهي!",Masroor Pirzada
"هو مون ڀي هڪڙو پيار ڪيو، ۽ پيار به ڪو اهڙو تهڙو!
ها منهنجو ڀي ڪو يار هيو ۽ يار به ڪو اهڙو تهڙو!",Masroor Pirzada
"گُلن جيان ئي ڏنو درد واسُ اڄ ڀي آ،
اسان جي يار! طبيعت اُداس اڄ ڀي آ.",Masroor Pirzada
"ٻولي ۽ وطن جو هي ڇڏي فرق، هلي آءُ!
ڀاڪـُر ته وڏو پاءِ! ادا ڀاءُ! هلي آءُ!",Masroor Pirzada
"جا وساڻي چاهه جي هيءَ باهه آ،
ڦُوڪ ڏيئي ڄڻ ته ٻاري چنڊ ٿو.",Masroor Pirzada
"مان ويريءَ جو ڪو وارُ سَهي، ها ڪين پَيس ڪڏهين به ڊَهي،
پر يار ڪيو ڪو وار هيو ۽ وار به ڪو اهڙو تهڙو!",Masroor Pirzada
"سڀني کان هو الڳ آ، سڀني کان هو جدا،
هو ئي هجوم ۾ ٿو هڪڙو نظر اچي.",Masroor Pirzada
"اسان کي عشق! جڏهين کان، ملي آ رهبري تنهنجي،
ٿيون روشن سڀئي راهون، اِها جادوگري تنهنجي!",Masroor Pirzada
"تون آءُ، ڇمر ڇانوَ جيان يار! اسان وٽ
ڪيڏو نه جُداين جو سَٺو تاءُ، هلي آءُ ُ!",Masroor Pirzada
"خدا جِت رهي سوئي اندرُ کپي!
نه مسجد کپي ۽ نه مندر کپي!",Masroor Pirzada
"چِتائي پاڻ کي تون ڏِس، سُڃاڻي پاڻ کي تون ڏِس!
نه آهي شاعري منهنجي، اَٿي ڪا آرسي تنهنجي.",Masroor Pirzada
"مُھين جو مان دڙو آھيان، ڊھي پو ڀي کڙو آھيان،
وڏا ماڻھو ڏسڻ آيا، جڏھن برباد ٿيو آھيان۔",Masroor Pirzada
"دل چوي ٿي ته اڄ غزل لِکجي،
پيار جو يار! پلُّ پلُ، لِکجي!",Masroor Pirzada
"پير ننگا حيات جا لِکجن،
وقتَ کي رڻُّ ڪو تَتل لکجي.",Masroor Pirzada
"سُک سان ڪڏهن هڪٻئي سوا، نه ئي تون هُئينءَ، نه ئي مان هُيس،
پر پو به دُک ۾ دلربا! نه ئي تون هُئينءَ، نه ئي مان هُيس.",Masroor Pirzada
"هاسٽل ۾ ڳوٺ کي ساريان پيو،
۽ جدائيءَ ڏُک اُڀاري چنڊ ٿو.",Masroor Pirzada
"ذهن ۽ دل جي حُسن جو سنگم ،
ڪين هر ڪنهن حسين ۾ آهي.",Masroor Pirzada
"ها، رات سندو انجام هجي، پنڇين جي پياري لات هجي!
ڪا پيار سندي پرڀات هجي، ۽ تون به هُجين، ٻيو ڇا گهرجي!",Masroor Pirzada
"اُڏامي پئي آسمانن تي اوچي،
ڪويءَ جي به ڪائي پکي اَکِ آهي.",Masroor Pirzada
"رُوح ۾ جي اَٿي جمال وڏو،
پوءِ سنسار آ جميل وڏو.",Masroor Pirzada
"ڇمر جيئن ڇا ڇا وَسي اَکِ آهي!
جڏهن کان اوهان سان اڙي اَکِ آهي.",Masroor Pirzada
"ديس جي سياست ڀي، بي خبر آ منزل کان،
بس هُجوم آهي ۽ هَل هَلان لڳي پئي آ.",Masroor Pirzada
"سمنڊ سان مان نديءَ جيان ملندس،
شوق ڪوئي شديد آهيان مان.",Masroor Pirzada
"مِلو ٿا ڪين مُحبت مان، ڊڄو ٿا يار! دنيا کان،
رُڪاوٽ عشق ۾ جانان! اوهان جي نيڪ نامي آ.",Masroor Pirzada
"ڇو رڳو آدمي! ڳالهه گهر جي ڪرين،
ڪجهه وڏو ٿيءُ سنسار جي ڳالهه ڪر!",Masroor Pirzada
"مون عشق- نشي ۾ ڪين ڏٺو، ۽ يار سندي هان پار پُڳو،
درياهه به تارئون تار هيو ۽ تار به ڪو اهڙو تهڙو!",Masroor Pirzada
"منهنجو جَهانُ پنهنجو، اهڙو نه آهه ڪنهن جو،
منهنجي جهانَ جو هر، انسان مختلف آ.",Masroor Pirzada
"موت سان فوت ڪين ٿيندس مان،
عشق جو ڪو شهيد آهيان مان.",Masroor Pirzada
"چڻنگ ٿي تون پوين اگر ڪائي،
باهه وانگي عوام ٿي ويندو.",Masroor Pirzada
"ڪين هُو ڊوڙ ۾ نظر آيو،
تيز رفتار ٿي ويو هوندو.",Masroor Pirzada
"هاڻ وڌي ويو آ منهنجو غم،
دانهن نه ڪائي ۽ نه اکيون نم.",Masroor Pirzada
"تو بن ڀي مان کِلندي جيون گهاريان ويٺو،
پر تنهنجي ڪا ناهه ضرورت، ايئن به ناهي.",Masroor Pirzada
"خوشي به ڪين رهي آ، الم به ڪونهي ڪو،
ڪرم به ڪين اوهان جو، سِتم به ڪونهي ڪو.",Masroor Pirzada
"بي گهر هان گهر هوندي ڀي،
تنها، لشڪر هوندي ڀي.",Masroor Pirzada
"زندگي آهه ڪو مقصد ۽ اُنهي جو ماڻڻ،
باقي بس ساهه کڻڻ، ساهه کڻڻ ۾ ڇاهي!",Masroor Pirzada
"هلاڪو نه ڪوئي سِڪندر کپي،
ڀٽائي کپي! ڪو قلندر کپي!",Masroor Pirzada
"ٿورڙو درد هو ته روئان پيو،
خوش ڪيو درد آ گهڻي هاڻي.",Masroor Pirzada
"حَسين ڪاٺ جو سامان ڀي ٻُڌائي ٿو،
وَڍيل وڻن جي پرين! ڏار ڏار جو قِصّو.",Masroor Pirzada
"ڪنهين گُل وانگي، ٽِڙڻ کان اڳيئي،
ڪنهين جي هٿان مان ڇِڄڻ وارو آهيان.",Masroor Pirzada
"جئن سڀني جي خواهش آهي، تئن منهنجي ڀي خواهش آهي،
گُلزار هجي، برسات هجي، ۽ تون به هُجين، ٻيو ڇا گهرجي!",Masroor Pirzada
"جنهن جا ڏٺا سين خوابَ ڪي سُمھندي ۽ جاگندي،
آيوآ انقلاب، مگر دير ٿي وئي.",Masroor Pirzada
"مُرڪ ۾ لُڙڪ آ ملائي ويو،
سُکّ ۾ ڏُک گڏي ويو آهي.",Masroor Pirzada
"آنءُ ڊهندو رهيس، مِينهن وسندو رهيو.
مِينهن جي گائڪي، مِينهن جي شاعري،",Masroor Pirzada
"گُذري وئي آ رات ڏئي رنج رُوح کي،
اُڀريو آ آفتاب، مگر دير ٿي وئي.",Masroor Pirzada
"هر طرف خون وهي، خون وهي ماڻهوءَ جو،
امن جو آهه ڪو امڪان؟ ڏسون ڇا ٿو ٿئي!",Masroor Pirzada
"توکي ثبوت خدا جو گهرجي؟
آهه ثبوت سڄو هي عالم.",Masroor Pirzada
"پاڻي ڪو پيار جو جي، پيارا! هتي به پهچي،
صحرا جيان ھيءَ دلڙي، سيراب ٿي سگهي ٿي.",Masroor Pirzada
"پنهنجو پاڻ لڳو ڪمتر،
مون کي برتر هوندي ڀي.",Masroor Pirzada
"ڪوئي شعر اهڙو لِکڻ وارو آهيان،
حياتي امر مان ڪرڻ وارو آهيان.",Masroor Pirzada
"ڪوئي خيال، خوابُ رهيو ڪين جنهن کان پو،
سو خواب ۽ خيال، اڃا ياد ٿو اچي.",Masroor Pirzada
"مِينهن وسندو رهيو
مِينهن ۾ هوءَ مِٺي ، پئي کِلي ۽ پُسي،",Masroor Pirzada
"تو سان اڳ جئن پيار به ناهي پر او پياري!
ٻئي ڪنهن سان ٿي آهه مُحبّت، ايئن به ناهي.",Masroor Pirzada
"اسان جي دل رهي آهي، پرين! خانه بدوشن جان،
ڪڏهن هِتڙي، ڪڏهن هُتڙي، سدائين دربدر آهي.",Masroor Pirzada
"دنيا ۾ رهندي، دنيا کان،
يار! رهڻ بيگانو گهرجي!",Masroor Pirzada
"حيات- گاڏي، الله - منزل،
۽ عشق ڀائو! اٿي ڪو ڀاڙو.",Masroor Pirzada
"مضبوط عمارت جيئن هئي، هيءَ پنهنجي محبت اوءِ مٺي!
بس شڪ جو ان ۾ ڏار پيو ۽ ڏار به ڪو اهڙو تهڙو!",Masroor Pirzada
"هي رنگُ رُوپ سدائين نہ ٿو رهي سُهڻا!
پو سانورو آ يا ڀُورو، فريب آ بابا!",Masroor Pirzada
"هـُو حُسن جيڪڏهن اڄ، جلوو پَسائي پنهنجو،
خاموش پو مُحبّت، بيتاب ٿي سگهي ٿي.",Masroor Pirzada
"اڃا به آنڌيءَ جيان اچي تيز ٿو پيو هي خيال تنهنجو،
لُڇي وڻن جئن وجود منهنجو، وڪوڙي مون کي ملال تنهنجو.",Masroor Pirzada
"سو عشق جو ڪمال، اڃا ياد ٿو اچي،
پنهنجو اُهو زوال، اڃا ياد ٿو اچي.",Masroor Pirzada
"سانوري! اڄ ڇيڙ تارون تون کڻي،
ساز دل جي کي وڄڻ جي آس آ.",Masroor Pirzada
"شڪار آهه شڪاريءَ کي شڪار ڪيو،
جو هوش هاري انهي کي شڪار چئبو آ.",Masroor Pirzada
"فنا به منهنجي او پيارا! نشو نما آهي،
فنا کان پوءِ ئي مون کي بقا به ڏِسڻي آ.",Masroor Pirzada
"سموري عُمر جي لئه عشق جو هڪ درس ڪافي آ،
ملي پئي جي ڪٿي ڪوئي پرينءَ جو عڪس ڪافي آ.",Masroor Pirzada
"زندگي به ڇا آهي! وَٺُ وٺان لڳي پئي آ،
تَڙ تَڪڙ رڳي آهي، هڻ هڻان لڳي پئي آ.",Masroor Pirzada
"سانوريءَ کي سماج- سينور ۾،
ڪوئي اُجرو، اَڇو ڪنول لِکجي.",Masroor Pirzada
"حياتيءَ سندو گهر سنواري سنواري،
لڳي ٿو ته مان خود ڊهڻ وارو آهيان.",Masroor Pirzada
"تون جي آهين ته پوءِ پُوري آ،
تو بنان زندگي اڌوري آ!",Masroor Pirzada
"اسان ٻنهي گڏ جنم آ ورتو،
هي دردُ آ منهنجو ڀاءُ جاڙو،",Masroor Pirzada
"رنگن ۾ پيار جي رنڱيل، گذاريو وقت آ توسان،
اسان جي سوچ آ رنگين ٿي وئي، ڄڻ چُني تنهنجي.",Masroor Pirzada
"مٽائي فاصلا سڀئي ڪا گُفتگو ته ڪجي،
جا دل ۾ آهه شڪايت سا رُوبرو ته ڪجي.",Masroor Pirzada
"آڳ وانگر عشق ٻرندو ٿو وڃي،
سيءُ سياڻپ جو به ٽَرندو ٿو وڃي.",Masroor Pirzada
"جنهن جو نه ڪو جواب اڃا تائين آ مِليو،
سو سُونهن جو سوال، اڃا ياد ٿو اچي.",Masroor Pirzada
"سالن کان پوءِ هن جي، دَر تي پُڳس جو آئون،
حيران ۽ پريشان، هوءَ ٿي هَڪي ٻَڪي آ.",Masroor Pirzada
"اڻ ٻُڌل کي وري وري ٻُڌجي،
اڻ لِکيل ۽ ڪو اڻ چيل لِکجي!",Masroor Pirzada
"وڏي جنهن تي ويٺو ڪرين ٿو وڏائي،
انهيءَ تي نه پنهنجي ٻُڏي اَکِ آهي.",Masroor Pirzada
"دردُ سو شعر مان نه آ نڪتو،
دردُ منهنجي جو آهه مان نڪتو.",Masroor Pirzada
"زندگي موٽ آهه کائيندي،
ٿي ويو آ ٻُڍو، ٻچو هاڻي.",Masroor Pirzada
"ڪين ساراهه ٿو ٻُڌي پنهنجي،
ڪيترو هاءِ هُو لڄارو آ.",Masroor Pirzada
"پُڇيو هو ڌرتيءَ “ڪيرُ آهي، ڀري جو رت ساڻ سِينڌ منهنجي؟”
جواب جي سو تلاش ۾ آ، اڃا به ڌرتي! سوال تنهنجو.",Masroor Pirzada
"نقصانُ عشق ۾ به مِٺا! فائدو اَٿي،
ڌنڌي ۾ دل جي يار! خسارو بُرو نه آ.",Masroor Pirzada
"شڪّ ۾ روح هي رُلي ويندءِ،
صرف راحت يقين ۾ آهي.",Masroor Pirzada
"اي پکيئڙا! هيءَ تنهنجي سوڀ آ،
ڇو ته توکي اڄ به ساري چنڊ ٿو.",Masroor Pirzada
"آ پرين ٿيو پري، ڪيئن هاڻي سري؟
شاعري! تون ته سهڪار جي ڳالهه ڪر!",Masroor Pirzada
"درد سارو  تمام ٿي ويندو،
اڄ پرين همڪلام ٿي ويندو.",Masroor Pirzada
"ٻه چار ڏينهن هليو، منهنجو، يار جو قِصّو،
مگر لکيو مون سڄي عمر پيار جو قِصّو.",Masroor Pirzada
"ناهي جي چنڊُ، پوءِ ستارو بُرو نه آ،
تنهنجي خيال جو هي سهارو بُرو نه آ!",Masroor Pirzada
"ڪجهه به ٿئي ٿو ڪين پنهنجي وچّ ۾،
پو به پر امڪان ۾ ڇا ڇا نه آ!",Masroor Pirzada
"مان مڃان ڪيئن هيءَ حقيقت، هـُو
هيءَ دنيا ڇڏي ويو آهي.",Masroor Pirzada
"آزاد ٿي وڃڻ جي، خواهش نه ڪا رهي ٿي،
هن زندگيءَ جو هي زندان مختلف آ.",Masroor Pirzada
"پيار مان گُلّ مون ڏنو جنهن کي،
تنهن ڏنو مون کي گهاءُ ڇو آخر؟",Masroor Pirzada
"ڪين اڃا نرواڻ ملي آ،
باقي، مان ڀي آهيان گوتم.",Masroor Pirzada
"ويڙهه لفظن سان ٿو وڙهان ويٺو،
منهنجو هر شعر ڪو سپاهي آ.",Masroor Pirzada
"توکان سوال عشق سندو مون ڪيو هيو،
تو ڀي ڏنو جواب، مگر دير ٿي وئي.",Masroor Pirzada
"اڄ گُلن آ چيو، روئي گُلدان جي:
“ جنهن تي هئاسين، اُنهي ٽار جي ڳالهه ڪر!”",Masroor Pirzada
"تون حقيقت، مجاز ڀي تون آن،
تون ئي سُر آنهه، ساز ڀي تون آن.",Masroor Pirzada
"مسئلا ننڍا آهن پر اَنا وَڏي آهي،
ٿورڙين ئي ڳالهين تي وِڙهه وڙهان لڳي پئي آ.",Masroor Pirzada
"وسي ڦُڙ ڦُڙ پئي ڪجهه ڪجھه، پکي چُون چُون پيا ٿاڪن،
مگر توبِن اسان کي هيءَ گهائي ٿي اڪيلائي.",Masroor Pirzada
"مان اڄ به اُهو ٻار، ننڍو ٻار ئي آهيان،
اُگهه لُڙڪَ ۽ پرچاءِ! سندم ماءُ! هلي آءُ!",Masroor Pirzada
"مدهوش ٿي ويس مان اوهان کي ٻُڌي ٻُڌي،
ڪيڏو نشو اوهان جي هيو بات بات ۾.",Masroor Pirzada
"ابتدا ڪري ڏس تون، انتها  ڪندس آئون،
پو ڀلي جفا تون ڪر، پر وفا ڪندس آئون.",Masroor Pirzada
"اي بهارن جي مُند! تو ۾ سو،
هيل ناهي هُڳاءُ ڇو آخر؟",Masroor Pirzada
"گُلاب هر ڪو ڇِنو وڃي ٿو،
اُداس گُلشن جي هر ڪا ٽاري.",Masroor Pirzada
"هو خوابن جو ڪو خوبصورت خزانو،
وڃايو، جڏهن مون پٽي اَکِ آهي.",Masroor Pirzada
"ڪٿان آيا اسين آهيون؟ ۽ وينداسين وري ڪاڏي؟
چڱو ٿيو جو انهن ڳالهين کان ماڻهو بي خبر آهي.",Masroor Pirzada
"ڏِس ته خاموش هيءَ ندي پياري،
منظرن لاءِ آرسي ٿئي ٿي.",Masroor Pirzada
"چيو هيو مون ته لُڙڪ منهنجا! ڀلي پيو وهه، اڃا گهڻو وهه!
ڪڏهن ته اهڙو به وقت ايندو، وهي نه سگهندين، چيو هيو مون.",Masroor Pirzada
"هي عشق هميشه گهاءُ نئون، او سجني! گهُرندورهندوآ،
پوءِ لطف پيوماڻيندو آ، جئن گهاءُ سو ڪُرندو رهندو آ.",Masroor Pirzada
"دلين ۾ پيار جا جيڪي، ٻَرن ٿا دِيپَ تن کي ڀي،
زماني جي ھوائن کان، بچائي ٿي اڪيلائي.",Masroor Pirzada
"مُئل ياد ماڻهو، گهڻو ٿا اچن پيا،
لڳي ٿو ته مان ڀي مرڻ وارو آهيان.",Masroor Pirzada
"يار! هي رک رکاءُ ڇو آخر؟
ايترو بچ بچاءُ ڇو آخر؟",Masroor Pirzada
"هن زماني جي ظلم جو پيارا!
عشق ئي انتقام ٿي ويندو.",Masroor Pirzada
"ٿورو به ڪين رحم ڪجان منهنجي حال تي،
مون کي مزو اچي ٿو مٺا! مشڪلات ۾.",Masroor Pirzada
"ڪري غلطيون سِکيو آھيان، ڪِري آئون اُٿيو آھيان،
وڏيون مارون مٺا! کائي اچي اُستاد ٿيو آھيان۔",Masroor Pirzada
"چيخ تنهنجي، جا کڻي توکي وئي،
ياد مون کي سا اچي ٿي ماٺ ۾.",Masroor Pirzada
"عاشقيءَ جو شراب ڇا پيتو!
ٻيو نشو ڪين ٿو وڻي هاڻي.",Masroor Pirzada
"مشڪل هيو سُڪون لَهڻ زندگيءَ جو،
حل ٿيو آ سو حساب، مگر دير ٿي وئي.",Masroor Pirzada
"ڪجهه عياشي ۽ ڪجهه عبادت ڪئي،
ڪجهه گنهه ڪجهه ثواب ۾ گذري.",Masroor Pirzada
"سڄو سنسار هي پيارا! سڄو وهنوار هي پيارا!
سڀئي فاني اٿي پيارا ! مگر مُحبت مُدامي آ!",Masroor Pirzada
"هوا ڏکڻ جي اچي چُمي ٿي، جڏهن به درياهه جي گلن کي،
تڏهن چوي ساز ٿي چُمين جو “لِڪو ڪڏهن ڪوبه پيار ناهي.”",Masroor Pirzada
"رڳو تخليق منهنجي آ، تڏهن ڀي هيءَ عوامي آ،
سڀن لئه شاعري آهي، کڻي جو خود ڪلامي آ.",Masroor Pirzada
"هيءَ ڳالهه راز جي آ، رکجانءِ راز ۾،
آهي لِڪل حقيقت، مٺڙا! مجاز ۾.",Masroor Pirzada
"اسان ته ڳاڙيون رڳو پيا ٿا، هي لُڙڪ گُونگا ڪي بيوسيءَ جا،
مگر کِلي ٿو هُو واڇون ٽيڙي اسان جي ڌرتي ! دلال تنهنجو.",Masroor Pirzada
"سوئي سمجهي سگهيو خوشيءَ کي، جو
درد جي درسگاهه مان نڪتو.",Masroor Pirzada
"هلي آ! گُلَّ جيان جسم هي ٽڙيل آ اڄ،
سڀاڻ تازگي ان ۾ رهي، رهي نه رهي!",Masroor Pirzada
"ڏِسڻ کان پو کِلڻ آهي، کِلڻ کان پو مِلڻ آهي،
مِلڻ کان پو ڇِڄڻ آهي، ائين آهي ته ڇو آهي؟",Masroor Pirzada
"زندگي راهه آهه منزل جي،
هر ڪو انسان ان جو راهي آ.",Masroor Pirzada
"تنهنجو به هو ڪو همسفر، منهنجي به هئي ڪا همسفر،
هڪٻئي جي دل کان پر جُدا، نه ئي تون هُئينءَ، نه ئي مان هُيس.",Masroor Pirzada
"ڪنهن سُڪل گُلّ جئن رکيل ڀُل ۾،
هيءَ حياتي ڪتاب ۾ گذري.",Masroor Pirzada
"ڇو ڇِنين پيو انھي کي ٽاريءَ تان؟
ڏِس ته ڪيڏو گلاب پيارو آ!",Masroor Pirzada
"پنهنجو نه آهه ڪير ته پو غير سان مِلو!
ها، پيار هي پرائو، اُڌارو بُرو نه آ !",Masroor Pirzada
"ڪَنڊا لڳا ۽ منهنجون، هي آڱريون لَهُو ٿيون،
پر جو سجايو آ مون، گُلدان مختلف آ.",Masroor Pirzada
"جُدا ٿئي ته ڪئين سال ٿي ويا پو ڀي،
لڳي ٿو هو ته سندم آس پاس اڄ ڀي آ.",Masroor Pirzada
"مال ۽ دولت جي رستي جا، يار! مسافر ڪيئي آهن،
دل ۽ روح سندي رستي جا، يار! مسافر ٿورا آهن.",Masroor Pirzada
"هيءَ حُسن جي حقيقت، ڪو خواب ٿي سگهي ٿي،
ناياب ٿي سگهي ٿي، ڪمياب ٿي سگهي ٿي.",Masroor Pirzada
"پيار جي ڪا ڪندي اداڪاري،
پيار ٿي وِيو سچو پچو هاڻي.",Masroor Pirzada
"ڄڻ ته ديوار  چين جيڏي آ،
ياد جيڪا اڏي ويو آهي.",Masroor Pirzada
"ويڄُ منهنجي وُجود جو آڻيو،
هي ڏُکايو، ڏَڏَن آ ڏِيل وڏو.",Masroor Pirzada
"ڀاڪرن ۾ ڀري ته وٺ مون کي،
هيءَ جُدائي به سيءُ پارو آ!",Masroor Pirzada
"دوستيءَ جي نڀاءَ لئه ""وھ، واھ""
شاعريءَ ساڻ دشمني ٿئي ٿي.",Masroor Pirzada
"هاڻي پرين! هلي آ! مَن منهنجي ۾ ڀلي آ!
هاڻي گناهه ڪنهن جي، ڪا گندگي نه آهي.",Masroor Pirzada
"جنّت (جنهن مان تڙجي نڪتين)
ماڻڻ، تنهنجو مقصد آدم!",Masroor Pirzada
"سڀ آ چَيل چَوڻ لئه، باقي بچو به ڇاهي!
سڀ آ لکيل، لکڻ لئه، باقي بچو به ڇاهي!",Masroor Pirzada
"يار کي پيار ٿي ويو هوندو،
پيار پو ڄار ٿي ويو هوندو.",Masroor Pirzada
"رات جو خواب ۾ اچي منهنجي،
ڄڻ ته مون کي سڏي ويو آهي.",Masroor Pirzada
"""جو دم غافل، سو دم ڪافر""
توکي ساريان ٿو مان هردم.",Masroor Pirzada
"ٿو جهان جي مان خيالن ۾ ٻُڏان،
پر مون کي منهنجو اُڪاري چنڊ ٿو.",Masroor Pirzada
"آنءُ لڇندو رهيس، مِينهن وسندو رهيو.
مينهن ۾ لُڙڪ هي، سڀ ويا اڄ لِڪي،",Masroor Pirzada
"عشق ملايو ساهڙ سان،
پنهنجو گهر، ورُ هوندي ڀي.",Masroor Pirzada
"ٽهڪَ آرام سان سُتا هن جا،
پر سندس نِير نِير جاڳي ٿو.",Masroor Pirzada
"محبوبڙي نه مون کي، ڪائي ملي مُڪّمل،
ڪنهن ۾ جمال، ڪنهن ۾، شائستگي نه آهي.",Masroor Pirzada
"اِجهو ٿو ڇُهي پيار پارس جيان هي،
اِجهو سون سارو ٿيڻ وارو آهيان.",Masroor Pirzada
"ٿڪا ٽـُٽا ها سڀئي ڇانو ۾ اچي ويٺا،
اسان جي دل به وڏو يار! ڪو درخت هيو.",Masroor Pirzada
"مان پنهنجو پاڻُ سنواري رکان ٿو ساجن لئه،
اِها سندس آ پو مرضي ڏسي، ڏسي نه ڏسي!",Masroor Pirzada
"اُڃّ لٿي ئي ڪين سندم،
ساٿ سمندر هوندي ڀي.",Masroor Pirzada
"دنيا کي ديوانو گهرجي!
ماڻهو ڪو مستانو گهرجي!",Masroor Pirzada
"رڙي ٿي هر ڪائي راتڙي پئي،
ڏکن ۾ گذري ٿو هر ڏهاڙو.",Masroor Pirzada
"مارِ! مُکڙي ۽ چئه ته ڪاري آ،
مارِ! پوپٽ ۽ چئه ته ڪارو آ!",Masroor Pirzada
"حياتي هونءَ ته آهي بي سَوادي،
ها، لُڙڪن- ذائقو نمڪين آهي.",Masroor Pirzada
"زندگيءَ ۾ نڀاءُ ئي ڪونهي،
نينهن ۾ ئي نڀاءُ ڇو آخر؟",Masroor Pirzada
"ڪيڏي آهي رونق ٿي!
مون تي کنڊر هوندي ڀي.",Masroor Pirzada
"اڃا به اڳ جيئن سنڌ تي پئي،
ڪري ٿي ڪاهون ڪا فوج ڌاري.",Masroor Pirzada
"دُنيا، جهانُ سارو، ساڳيو اُهو ئي آ،
بس پيار ئي او پياري! پنهنجو اُهو نه آ.",Masroor Pirzada
"آ شاعري عبادت، جنهن منجهه ئي مٺا!
مان ٿو ملان خُدا سان، جئن تون نماز ۾.",Masroor Pirzada
"پُٽ مري ويو شهر ۾ پر بيخبر،
ماءُ کي هن جي ورڻ جي آس آ.",Masroor Pirzada
"پيار جو ڄار  آهه آزادي،
تنهنجو تنهن کان ڇڏاءُ ڇو آخر؟",Masroor Pirzada
"عُمر جي اڄ ڀي نديءَ تي سانوري!
تنهنجو گُل جئن پيار تَرندو پيو وڃي .",Masroor Pirzada
"ڏاڍي جي ڏاڍ تي هيءَ، ڏَڪ ڏَڪ دنيا ڏَڪي آ،
پر پريت پنهنجي پياري، هر ڏاڍ کان پَڪي آ.",Masroor Pirzada
"زندگي راند اجائي آ، اجائي جنهن ۾،
هار ۾ آهه ڀلا ڇا! ۽ کٽڻ ۾ ڇاهي!",Masroor Pirzada
"وقت مون کي ڇڏي ويو پُٺتي،
ٿورڙي مون پٽي جو ساهي آ.",Masroor Pirzada
"اڄ ڪري موت جي حوالي ٿي،
زندگي مهربان ٿي ويئي،",Masroor Pirzada
"مُند آئي بهار جي آهي،
دل مگر خوشگوار ڪير ڪري!",Masroor Pirzada
"هِن بُکّ ۾ بِرهه جي ڀلا کائجي دغا!
هن اُڃّ منجهه لُڙڪ هي کارو بُرو نه آ.",Masroor Pirzada
"لفظ ٿورا، پرين! گهڻا ڳوڙها،
هيءَ ملاقات آخري ٿئي ٿي،",Masroor Pirzada
"مرڻ کان پوءِ وڃي ٿوهي آدمي ڪا ڏي؟
مرڻ کان پوءِ ئي هيءَ ماجرا به ِڏسڻي آ.",Masroor Pirzada
"آنءُ سالن کان پوءِ پهتس جو،
مُسڪرايو هي گهر جو ڄارو آ.",Masroor Pirzada
"ڪٿي ۽ ڪيئن خُدا آ؟ خبر نه آ مون کي،
وُجود ۾ يا جُدا آ؟ خبر نه آ مون کي.",Masroor Pirzada
"دل تو لئه ۽ جسم به تو لئه،
تو لئه منهنجو تن من آهي.",Masroor Pirzada
"نِينهن جي مِينهن جو مزو ماڻيئه،
بس گهڻو ٿيو، اچو! بَچو هاڻي!",Masroor Pirzada
"مان زمانن جي قيد ۾ ناهيان،
لامڪاني مڪان ٿي ويئي.",Masroor Pirzada
"آهه سهولت هر ڪا مُيّسر پوءِ به منهنجي،
سُک سان گذري ٿي هر ساعت، ايئن به ناهي.",Masroor Pirzada
"ٿورڙو ڪُفر دين ۾ آهي؟
تو لئه سجدو جبين ۾ آهي.",Masroor Pirzada
"دل سندي مان رستي تي، ٿو هلان هميشه ئي،
تنهن ڪري ئي دنيا کي پيو خفا ڪندس آئون.",Masroor Pirzada
"زندگي هيءَ گذارڻ به ڏُکّي آ  ڏاڍي،
موت آهي هتي آسان، ڏِسون ڇا ٿو ٿئي!",Masroor Pirzada
"ڪنهن حويليءَ جي نويلِي نارِ کي،
پيار مان ڄڻ هو پُڪاري چنڊ ٿو.",Masroor Pirzada
"مڃان ٿو شاعريءَ جي لئه، گهڻيون ئي ڳالهڙيون آهن،
مگر هيءَ شاعري مون لاءِ آهي ڳالهڙي تنهنجي.",Masroor Pirzada
"سموري دولت ۽ ڌن کڻي ويو،
هڻي ويو موت آهه ڌاڙو.",Masroor Pirzada
"ڌاريو پنهنجو پاڻ لڳي،
پنهنجو ئي ترُ هوندي ڀي.",Masroor Pirzada
"آهه ماحول هي مُعطّر ٿيو،
کِلّ هن جي به ڄڻ کٿوري آ.",Masroor Pirzada
"عطرجي تون نه ڪر، بس رڳو ڳوٺ ۾،
مِينهن کان پوءِ مهڪار جي ڳالهه ڪر!",Masroor Pirzada
"ها، حياتي لکان مِلڻ کي مان،
۽ جُدائي کي اجل لکجي.",Masroor Pirzada
"پيغام، فلسفي ۽ تبليغ کان گهڻي،
آ سُونهن شاعريءَ جي سوز و گداز ۾.",Masroor Pirzada
"هر پيار ڀَلو هوندو آهي، پو پيار ڀلي ڪهڙو به هجي!
ها يار خدا جو جلوو آ، پو يار ڀلي ڪهڙو به هجي!",Masroor Pirzada
"خامشي، گُفتگو اسان جي آ،
بي زباني زبان ٿي ويئي.",Masroor Pirzada
"آخر ٻاهر ڇو رُليس؟
اهڙو اندر هوندي ڀي!",Masroor Pirzada
"لهُو لهُو رڳو لاشا گُلن جا پيا آهن،
ٻُڌاءِ يار! انهي کي بهار چئبو آ.",Masroor Pirzada
"لُڇي ۽ تڙپي ٿي سنڌ ساري،
اڃا به ڪاري سا رات جاري.",Masroor Pirzada
"هن خزان کي بهار ڪير ڪري!
هاڻ توساڻ پيار ڪير ڪري!",Masroor Pirzada
"نازڪي هن جي هٿن جي هيءَ ڏسي،
اڄ گُلن کي ٿي ڇڄڻ جي آس آ۔",Masroor Pirzada
"منهنجي ناپائدار جيون کي،
پيار سان پائدار ڪير ڪري!",Masroor Pirzada
"رڳو تنهنجي هُجڻ سان ٿي، مِلي هر چيز کي معنيٰ،
وڻائي ٿي سڄي دنيا، مون کي موجودگي تنهنجي.",Masroor Pirzada
"عشق خود صلو آهي، شعر خود صلو آهي،
عشق، شاعري ويٺو، او مٺا! ڪندس آئون!",Masroor Pirzada
"زندگي بي حساب چاهي هئي،
حل نه ٿيندڙ حساب ۾ گذري.",Masroor Pirzada
"خدا سمجھڻ جي ڪارڻ يا ته ڪو مذهب نه ڪافي آ،
يا سمجھن لئه وري بس مور جي ڪو رقص ڪافي آ.",Masroor Pirzada
"ڏِس ته هيڏي حَسين دنيا کي،
ڪو نه آهي جٽاءُ، ڇو آخر؟",Masroor Pirzada
"حسين ايڏي ته هوءَ ناهي، مگر لڳي پيار ۾ ٿي سُهڻي،
نه چنڊ چوندس نه ڦُول هن کي، اهو اجايو وڌاءُ آهي .",Masroor Pirzada
"شعر لکڻ آ شوق جنين جو، اهڙا شاعر ڪيئي آهن،
شعر عبادت آهه جنين جو، اهڙا شاعر ٿورا آهن.",Masroor Pirzada
"آ ڪِري پاندَ ۾ اچي پاڻهي،
ڇوڪري ڦلُّ ڪو پَڪل لکجي.",Masroor Pirzada
"دل جو دشمن آهي هُو،
دل جو دلبر هوندي ڀي.",Masroor Pirzada
"جنهن منهنجي زندگيءَ کي تبديل هو ڪيو،
سو ڏينهنُ، ماههُ، سالُ، اڃا ياد ٿو اچي.",Masroor Pirzada
"موت جي جاڳ ٿي ته سمجهوسين،
زندگي هيءَ خواب ۾ گذري.",Masroor Pirzada
"سفر ٿوري جي ڪارڻ ڀي، ڪبو ڪو انتظام آهي،
مٿان ٿي موت تڏهين ڀي، سندءِ بي انتظامي آ.",Masroor Pirzada
"جنون ۾ پاڻ کي او جاني! صفا گهڻو ڀي نه ڊاهجان تون،
گهڻو ڊهي وئين اگر ته پو تون ٺهي نه سگهندين، چيو هيو مون.",Masroor Pirzada
"بچو نه آهه اسان وٽ اوهان جو ڪجهه هاڻي،
اوهان جي هاڻ جُدائيءَ جو غم به ڪونهي ڪو.",Masroor Pirzada
"ٻيا ٻارَ ڀلي سُهڻا به هجن، هوشيار هجن، ڪيڏا به ٺهن!
پر پنهنجو ٻار ته ٻي شي آ، پو ٻار ڀلي ڪهڙو به هجي!",Masroor Pirzada
"عشق ۾ تون گهُرين عياشي ٿو،
هي نفعو ڪين آ، خسارو آ.",Masroor Pirzada
"سندم پيار دنيا سان آهي وڌي ويو،
لڳي ٿو ته دنيا ڇڏڻ وارو آهيان.",Masroor Pirzada
"آهه من ۾ جو سُتو شاعر پيو،
پيار سان اُن کي اُٿاري چنڊ ٿو.",Masroor Pirzada
"مون ته عبادت ڪئي دل ۾،
مسجد، مندر هوندي ڀي.",Masroor Pirzada
"بس عشق ساڻ حاصل، پائندگي ٿئي ٿي،
باقي ته ڪنهن به شيءِ ۾، پائندگي نه آهي.",Masroor Pirzada
"نظر جو نه ايندو آ سو ڀي ڏسان ٿو،
جڏهن کان اندر جي کُلي اَکِ آهي.",Masroor Pirzada
"ملي ٿو چين منهنجي روح کي سوچن جي ٻانُهِن ۾،
سبب سوچي حياتيءَ جو، ٻُڌائي ٿي اڪيلائي.",Masroor Pirzada
"دوزخ جهڙي ڌرتي هاڻي،
جنَّت جيئن جوانو! گهرجي!",Masroor Pirzada
"سولائيءَ ۾ آهه ڏُکيائي،
جيون سولو هوندي جوکم.",Masroor Pirzada
"سُتل آهين سُرَ سائين! اسان جي دل ۾ اڄ تائين،
انهن جي بس وڄڻ جي لئه، اوهان جو لمس ڪافي آ.",Masroor Pirzada
"ذات پنهنجي سڄي مون ڊاهي آ،
تنهنجي تصوير پوءِ ٺاهي آ.",Masroor Pirzada
"ڇا رُوپ هُيس، ڇا رنگ هيس، ڇا واسُ هيس، ڇا انگ هُيس!
هُو شخص به ڪو گلزار هو ۽ گلزار به ڪو اهڙو تهڙو!",Masroor Pirzada
"جَنّت جي لوڀ ڇڏ تون، دوزخ جو خوفُ ڇڏ تون!
هي لوڀ، خوف آهي، هيءَ بندگي نه آهي.",Masroor Pirzada
"ڪين انصاف عشق سان ٿيو آ،
عقل جي ڀاءُ! بادشاهي آ.",Masroor Pirzada
"توکان حال ڀلو آهي،
منهنجو ابتر هوندي ڀي.",Masroor Pirzada
"اَٿس جي ڪين ماڻهن سان مُحَبت،
ته ديني آدمي لادين آهي.",Masroor Pirzada
"اک اُتڙي وڃي اڙي آهي،
جت چَوڻ ۽ نه ڪو ئي چارو آ.",Masroor Pirzada
"مان ٿو وڃان حيات ڇڏي اڄ ممات ۾،
هڪ ڪائنات کي ڇڏي ٻي ڪائنات ۾.",Masroor Pirzada
"کوڙ ماڻهو حَسين آھن پر،
هر ڪنهين سان نه عاشقي ٿئي ٿي.",Masroor Pirzada
"لِڪَّ ۾ حُسن پُرڪشش آهي،
نار! ايڏو نُماءُ ڇو آخر؟",Masroor Pirzada
"هي جسم ڀي کڻي وڃ! اي دل جا چور! هاڻي،
هن جسم جي هُجڻ لئه، باقي بچو به ڇاهي!",Masroor Pirzada
"سچ پُڇين جي ته پيار ۾ پيارا!
پنهنجي تڪليف ئي مون چاهي آ.",Masroor Pirzada
"ظُلم ڪيڏو ڪري ويو آهي،
مون کي جيئرو ڇڏي ويو آهي!",Masroor Pirzada
"جي عشق هلي اڳيان اڳيان، ڪنهن هاديءَ جان، ڪنهن رهبر جان،
پو هر ڪو سفر آسان ٿئي، دشوار ڀلي ڪهڙو به هجي!",Masroor Pirzada
"اڃا به آ عشق ڏوهه هتڙي،
اڃا مُحبّت ٿئي ٿي ڪاري.",Masroor Pirzada
"خدا جون خُوبيون پيو ٻُڌائي، اسان کي جانان! جمالُ تنهنجو،
ٿي واسُ ڏئين تون ۽ ولِ وانگي، ويڙهي ويو آ وصالُ تنهنجو.",Masroor Pirzada
"ڳالهه جنهن جي سُڳنڌون پکيڙي ڇڏي،
گُلَ جهڙي انهي، نار جي ڳالهه ڪر!",Masroor Pirzada
"عاشق ٻُڏي ئي ويندا، گهر گهاٽ ڀي گهڻا ئي،
هيءَ سُونهن تنهنجي سهڻي، سيلاب ٿي سگهي ٿي.",Masroor Pirzada
"دل جو مڃان ٿو منهنجي، ڌڙڪو اُهو نه آ،
پر تنهنجو ڀي ته جانان! جلوو اُهو نه آ،",Masroor Pirzada
"هُو اچي يا نه اچي، توکي سڏڻ ۾ ڇاهي!
آزمائي اها قسمت  به ڏِسڻ ۾ ڇا هي!",Masroor Pirzada
"صحيح سڃاتو سين ساجن، پِي عشق جو پيالو،
اصل ۾ هوش کي هتڙي خمار چئبو آ.",Masroor Pirzada
"اُصول عشق جا ٺاهيا به مون نوان آهن،
سو عشق آنءُ ڪيان ٿو، نئين نموني سان.",Masroor Pirzada
"هِتي نه عشق نه ئي عقل، علم آهي ڪو،
انهي ئي حال کي ڏاها! ڏڪار چئبو آ.",Masroor Pirzada
"جا تَڏي تي آهه ويٺل پُٽَ جي،
ماءُ اُن کي ڄڻ ته ماري چنڊ ٿو.",Masroor Pirzada
"پَتو پوندءِ، ڪري ڏِس پيار ڪنهن سان،
ته جيون ڪيترو رنگين آهي!",Masroor Pirzada
"نِينهن جو نانگ ناهه منهنجي وس،
سو سپيري جي بِين ۾ آهي!",Masroor Pirzada
"لوءِ هن مان لَڏي ويو آهي،
هو سفر تي وڏي ويو آهي.",Masroor Pirzada
"مُون بن اڌُوري تون هُئينءَ، تو بن اڌورو مان هيس،
هن پيار ۾ پوري پِيا! نه ئي تون هُئينءَ، نه ئي مان هُيس.",Masroor Pirzada
"منزل جو ڏوھه ان ۾، ڪهڙو  ڀلا پرين!
ڀٽڪيل اسين، اسان جو رستو اُهو نه آ.",Masroor Pirzada
"جيڏو تو ۾ جُهڪاءُ آ، تيڏو،
تنهنجو اُوچو مقام ٿي ويندو.",Masroor Pirzada
"ڏس اُداسي اچي آ اندر ۾ لٿي،
اڄ ته سُپرينءَ جي رُخسار جي ڳالهه ڪر!",Masroor Pirzada
"سُکّ سان ڪئن ڀلا سُمهي سگهندو؟
مارئي! هي ملير جاڳي ٿو.",Masroor Pirzada
"شاعري مون لاءِ هاري چنڊ ٿو،
ڪيتريون گڻتيون ٻُهاري چنڊ ٿو.",Masroor Pirzada
"تون عشق ساڻ اُجريون اکڙيون ڪري ته ڏس!
ميري نگاهه سان ٿو ميرو نظر اچي.",Masroor Pirzada
"رُوح لکجي گُلاب جو ٻُوٽو،
شاعري، مينهن ڪو وُٺل لکجي.",Masroor Pirzada
"باهه ٿي ڪا پئو بغاوت جي،
نوجوانو! مَچو مَچو هاڻي!",Masroor Pirzada
"ڪا ڳالهه ڀي نه هوندي، پوڀي تون ياد ايندين،
جڏهين به جيءُ جهُرندو، ڏاڍو تون ياد ايندين.",Masroor Pirzada
"پنهنجي وجود جو ڀي، مون کي پتو نه آهي،
هن عشق جيئن جاني! ڪوئي نشو نه آهي!",Masroor Pirzada
"رُوح هن جو سُتو پيو آهي،
شهر جو بس سرير جاڳي ٿو.",Masroor Pirzada
"جڏهين به مينهن وَسندو، ڏاڍو تون ياد ايندين،
جڏهين به چنڊ چَڙهندو، ڏاڍو تون ياد ايندين.",Masroor Pirzada
"تعبيرن جو ڏَسُّ ڏيي جو،
اهڙو خواب سهانو گهرجي!",Masroor Pirzada
"بس اِهو عشق ئي آهي جو ڪري ٿو جادو،
باقي هڏ ماس جي سُهڻي ۽ سڄڻ ۾ ڇاهي!",Masroor Pirzada
"جڏهين اکين ۾ هن جي، گَهرو گهڻو گهڙيس،
تڏهين جَهانُ ٿو هي گَهرو نظر اچي.",Masroor Pirzada
"توسان  ملڻو آھه ضروري،
مون کي ڪين بهانو گهرجي.",Masroor Pirzada
"دل تي جو ڌَڪُ دلبر، منهنجي هنيو هُيو سو،
اڄ تائين آهه تازو، اڄ تائين دل ڌَڪي آ.",Masroor Pirzada
"خوشيءَ ۾ درد آ ڪوئي، فقيريءَ ۾ اميري آ،
عياشيءَ ۾ اُداسائي، اسان کي عشق سمجھائي۔",Masroor Pirzada
"مون کي ملڻو آ ""مون"" سان ئي،
مون کي ڪو ويرانو گهرجي!",Masroor Pirzada
"عشق ڪڏهين نه جنهن ڪيو هوندو،
سو گُنهگار ٿي ويو هوندو.",Masroor Pirzada
"سندءِ تنقيد ٿي ماري، نه مون کي پر رڳو توکي،
اها تنقيد ڄڻ اهڙو ڪو حملو آپگهاتي آ.",Masroor Pirzada
"آنءُ سهڻيءَ جيان ٻُڏي ويندس،
هيءَ درياھ جيئن دُوري آ.",Masroor Pirzada
"ٿورو جي اڳ ۾ پاڻَ مُئاسين ته پوءِ ڇا!
ڇوعشق جو شراب گهٽائي ڇڏڻ کپي؟",Masroor Pirzada
"هي چاههُ، چنڊ جيان چوڏهينءَ جي ٿي ويو آ،
هلي آ! چاندني پو هيءَ بچي، بچي نه بچي!",Masroor Pirzada
"جنهن جي تياري صفا نه آهي، سو
زندگي امتحان ٿي ويئي.",Masroor Pirzada
"توبن ٿو وَڍي روُح اُتر واءُ، هلي آءُ!
سنسار سڄي ۾ نه سڄڻ! ساءُ، هلي آءُ!",Masroor Pirzada
"مُسافر جيئن ماڻهو آ، سفر وانگي حياتي آ،
سڀن جي آخري سائين! اِها منزل مِماتي آ.",Masroor Pirzada
"ڀل ڪيڏو مرض عجيب هجي، پر جڏهين عشق طبيب هجي!
سو پل ۾ چاڪ چڱو ٿيندو، بيمار ڀلي ڪهڙو به هجي!",Masroor Pirzada
"هي موت آ شڪاري، جنهن آ حيات ماري،
هن جي شڪار کان ڪو، ماڻهو بچو نه آهي.",Masroor Pirzada
"ڇڏ شڪاري! ڏِس پکيءَ کي ڪيتري،
آسمان تي اڄ اُڏڻ جي آس آ!",Masroor Pirzada
"قهار رسمون ڳِهي وڃن ٿيون، محبتون ڪئين هتي اسان وٽ،
تڏهن به يارو! پيو ڪڏهن ڀي، محبتن جو ڏڪار ناهي.",Masroor Pirzada
"مصروف ٿي ويو هان، ڪم ڪار ۾ گهڻو مان،
فرصت جو عيش ۽ سا آوارگي نه آهي.",Masroor Pirzada
"""آ عمر اجائي عشق بنان، ها سونهن بنان ۽ سچّ بنان""
هيءَ وائي هر ڪنهن وات هجي، ۽ تون به هُجين، ٻيو ڇا گهرجي!",Masroor Pirzada
"ناداني، دانائو! گهرجي،
دانائي، نادانو! گهرجي.",Masroor Pirzada
"ٻُڌايو آهه ڇڻيل هِن گُلاب اڄ مون کي،
اُجاڙ باغ سندي ٽار ٽار جو قِصّو!",Masroor Pirzada
"اسان کي روح جي آزادگيءَ جي لاءِ او جاني!
نه ڪوئي قافلو گهرجي، فقط هڪ شخص ڪافي آ.",Masroor Pirzada
"ها پيار منجهه تنهنجي، رُسوائيون مليون ڪي،
پر پو به پيار تي ڪا، شرمندگي نه آهي.",Masroor Pirzada
"آسان آهه جيڪو، مشڪل پيو لڳي،
اوکو ٿو پنڌ مون کي سوکو نظر اچي.",Masroor Pirzada
"جَهانُ هيءُ سمورو فريب آ بابا!
مگر ڇا پيار به پُورو فريب آ بابا؟",Masroor Pirzada
"اوهان جون هي ڳالهيون، سمندر جئن سُهڻيون،
انهن جي ڪُنن ۾ ٻُڏڻ وارو آهيان.",Masroor Pirzada
"روح جي غار ۾ به ڪنهن ڪنهن جي،
شاعري تيز روشني ٿئي ٿي.",Masroor Pirzada
"هي درياهه دل جو چوي ٿو پيو:
مُحبت سندو ڪو سمندر کپي!",Masroor Pirzada
"وڏو ڏُکُ ڏاڍو ڏسڻ وارو آهيان،
جُدائي مان تنهنجي سهڻ وارو آهيان.",Masroor Pirzada
"سفر اوکو به سوکو آ، اڃا وک تيز تر آهي،
اوهان جي سارَ او سائين! اسان جي همسفر آهي.",Masroor Pirzada
"چريو، ديوانو ۽ مست، مجنون، چيو سڀن عشق ۾ اسان کي،
مگر اسان کي لقب لڳا سي، اسان جي دل شرمسار  ناهي.",Masroor Pirzada
"اڄ عشق جو اکين ۾ سپنو اُهو نه آ،
اڳ جئن جنون ۽ سو جذبو اهو نه آ.",Masroor Pirzada
"افسوس آهه مون کي، تو بن به خوش رهان ٿو،
افسردگي اِها آ، افسردگي نه آهي.",Masroor Pirzada
"اوهان به يار! حقيقت کڻي مڃو هاڻي،
سفر ڏُکيو نه هيو، حوصلو ئي پست هيو.",Masroor Pirzada
"هُن سندو ساههُ ڪين آ نڪتو،
اصل ۾ هو آ ساهه مان نڪتو.",Masroor Pirzada
"شهر ۾ هڪ فقير جاڳي ٿو،
جنهن جو هردم ضمير جاڳي ٿو.",Masroor Pirzada
"اڃا به نيڻ اٿس ڳالهه ڳالهه تي آلا،
حساس ڪالهه هيو جو حساس اڄ ڀي آ.",Masroor Pirzada
"هر مُند تنهنجي مٺڙا! آڻي ٿي سڪَ سهڻا!
جيسين هي ساهه هلندو، ڏاڍو تون ياد ايندين.",Masroor Pirzada
"ڏُکّ جو سُکّ جو حياتيءَ ۾،
هاڻ ويٺو شمار ڪير ڪري!",Masroor Pirzada
"هيءَ بازار جيئن دنيا آ،
ڪين ڪجهه آ هتي سچوهاڻي!",Masroor Pirzada
"جو وَڌي پيو تنهن جي، راهه ٿي وڃي روڪي،
سڀ ڄُنڊا پَٽن ٿا پيا، پَٽ پٽان لڳي پئي آ.",Masroor Pirzada
"زندگي هيءَ ""يقين"" آ ڪڏهين،
۽ ڪڏهن هيءَ ""گمان"" ٿي ويئي.",Masroor Pirzada
"هن جي وجود ۾ ئي آهي خدا لِڪل،
سنگيت جئن لِڪل آ خاموش ساز ۾.",Masroor Pirzada
"ڪين ڪجهه هُن ڪُڇيو هيو ليڪن،
نِينهن هُن جي نِگاهه مان نڪتو .",Masroor Pirzada
"مون کي مٺا! مُيّسر، ھر آ ھتي سهولت،
ها پر سُڪون واري، سا زندگي نه آهي.",Masroor Pirzada
"تو سان منهنجي ناهي چاهت، ايئن به ناهي،
آنهه رڳو تون ئي بس راحت، ايئن به ناهي.",Masroor Pirzada
"هي وقت آ جو جُدا ٿيون مگر تون مان،
لباس هئا سين هڪٻئي جو، سو به وقت هيو.",Masroor Pirzada
"هي زمانو ڪِنو ڌپارو آ،
پيار پر ڄڻ گُلن جو ٻارو آ.",Masroor Pirzada
"آنءُ ٻُڌندو رهيس، مِينهن وسندو رهيو.
شعر ائن ٿا اچن، ڄڻ ڦڙيون ٿيون پون،",Masroor Pirzada
"مِمات بعد حيات آ؟ خبر نه آ مون کي،
فنا کان پوءِ بقا آ؟ خبر نه آ مون کي.",Masroor Pirzada
"انسان به ڪکڙن، ڪانن ۽ ڪاٺين جو ٺاهيل جهُوپو آ،
۽ صدمن جي طوفانن ۾، هي جهُوپو جهُرندو رهندو آ.",Masroor Pirzada
"ڪتابن ۾ به لاعلمي، خبر ۾ آھه بي خبري،
۽ نادانيءَ ۾  دانائي، اسان کي عشق سمجھائي۔",Masroor Pirzada
"مِلڻ جو سُکُّ ڀي سانڍيو، ڇِڄڻ جو ڏُکُّ ڀي سانڍيو،
اوهان پاران مِليو جيڪو، سو سانڍيو عُمر ڀر آهي.",Masroor Pirzada
"تو بن اُداس گذري، هيءَ زندگي يَڪي آ،
غم هي سَهي سَهي دل، اڄ پئي ٿَڪي ٿَڪي آ.",Masroor Pirzada
"هي جيڪو منهنجو فن آهي،
دلبر! تنهنجو درپن آهي.",Masroor Pirzada
"پرينءَ کي پاڻ پَسان ٿو، نئين نموني سان،
نوان ڪي خواب ڏسان ٿو، نئين نموني سان.",Masroor Pirzada
"هن موت جيئن چورُ ڏِٺو سين نه ساٿيو!
سڀ ڪجهه کڻي هليو ويو هڪ واردات ۾.",Masroor Pirzada
"جلوس پوءِ جوابن جا شروع ٿيا جاني!
مگر انهن کان گهڻو ئي سوال هو اڳ ۾.",Masroor Pirzada
"منهنجي من ۾ ئي منهنجو مُرشد آ،
پنهنجي من جو مُريد آهيان مان.",Masroor Pirzada
"هر وڏو آهي ڪوي تنها هتي،
جيئن تنها هُو گذاري چنڊ ٿو.",Masroor Pirzada
"ظلم جي، ويڙهه جي، اڄ ڇڏي ڳالهڙي،
چاندنيءَ ۾ ڪوي! پيار جي ڳالهه ڪر!",Masroor Pirzada
"يار کي ياد ڪر! يار جي ڳالهه ڪر!
ڪا اجائي نه ڪر، پيار جي ڳالهه ڪر!",Masroor Pirzada
"ظلم ايڏو وڌي ويو آهي،
زخم ڪوئي نه ٿو ڳڻي هاڻي.",Masroor Pirzada
"هاڻ تون ڪين رهي آنهه ته مان سوچان ٿو،
فرق ڪو منهنجي هِجڻ ۽ نه هِجڻ ۾ ڇاهي!",Masroor Pirzada
"اوهان جي ئي غلاميءَ ۾، ويو آزاد ٿي آهيان،
نه آزادي آ ڪا اهڙي به جهڙي هيءَ غلامي آ!",Masroor Pirzada
"پيار جو گُل پيو ڇڻي هاڻي،
سانوري! ڪجهه نه ٿو وڻي هاڻي.",Masroor Pirzada
"تو بن حيات جو هي سفر ٿي نه ٿو سگهي،
گوندر ۾ صرف هاڻ گذر ٿي نه ٿو سگهي.",Masroor Pirzada
"کِڙي پَون گُل هِئين ۾ منهجي، ڪٿي به اهڙو بهار ناهي،
جهان ۾ هونءَ ته آهي سڀڪجهه، الئه ڇو من کي قرار ناهي.",Masroor Pirzada
"توبن منهنجي جيءَ جا جاني!
هيءُ جهان به آهه جهنم.",Masroor Pirzada
"هتي ته ڪجهه به نه هو، بس خيال هو اڳ ۾،
۽ ڪجهه به ڪين هُجڻ جو جمال هو اڳ ۾.",Masroor Pirzada
"اسان نه دين ڌرم جا، اسان نه دنيا جا،
خدا ته ڪين مليو ۽ صنم به ڪونهي ڪو.",Masroor Pirzada
"ايترو نااُميد ڇو آهين؟
ربُّ آهي مِٺا! جليل وڏو.",Masroor Pirzada
"اوهان جون ڪيتريون ڳالهيون، ٻُڌائي ٿي اڪيلائي،
سَوين ساروڻيون سُهڻيون، سمائي ٿي اڪيلائي.",Masroor Pirzada
"جهانَ جي ته ڪهاڻي گهڻي پُراڻي آ،
مگر اِها به لِکان ٿو، نئين نموني سان.",Masroor Pirzada
"چنڊ پنهنجو شهيد ٿيو آهي،
سوڳ ۾ هر ڪو ئي ستارو آ.",Masroor Pirzada
"جنهن جو مثال ڪا به حَسين چيز ڪين آ،
ماڻهو سو بي مثال، اڃا ياد ٿو اچي.",Masroor Pirzada
"تون به ناهين نه شاعري ٿئي ٿي،
ايئن بيڪار زندگي ٿئي ٿي.",Masroor Pirzada
"برهه جي باهه ۾ ڀڙڪيس، ڀلو ڪو بخت هيو،
ملي سڪون ويو آ، سفر جو سخت هيو.",Masroor Pirzada
"نه آهين تون مگر آهي، اسان سان درد هي تنهنجو،
لڳي ٿو درد هي تنهنجو، اسان جي گهر جو ڀاتي آ.",Masroor Pirzada
"عشق نظر آيو اُجرو،
مٽّي ۽ مر هوندي ڀي.",Masroor Pirzada
"سُڪي ويو آهه سنڌ- دريا،
جتي هو پاڻي، اُتي آ واري.",Masroor Pirzada
"بيوفائيءَ جي رات ۾ روئندي،
عشق جو ڪو اسير جاڳي ٿو.",Masroor Pirzada
"ڪين ڪٿ تنهن پناهه ڪا ماڻي،
پيار جي جو پناهه مان نڪتو.",Masroor Pirzada
"گُلڙن جهڙيون تنهنجون يادون،
ذهن سندم هي گلشن آهي.",Masroor Pirzada
"جيون سڄو گذارجي تو کان سواءِ ڪئن؟
توکان سوا ته ڏينهن بسر ٿي نه ٿو سگهي.",Masroor Pirzada
"جتي خوشي ۽ هئي کلّ ڪائي،
اُتي رڳو آهه روڄ راڙو.",Masroor Pirzada
"منزلون ويجهڙيون هيون، آهن،
پر مُسافر ٿَڪل ٿَڪل لکجي!",Masroor Pirzada
"پيالا چَپن- چُمين جا، مون لاءِ اج به آهِن،
پر هاڻ تن لئه مون ۾، ڪا تشنگي نه آهي.",Masroor Pirzada
"“مون پُڄاڻان ڇا ڪيو آهي اوهان؟”
قبر اڄ هن جي پُڇي ٿي ماٺ ۾.",Masroor Pirzada
"مرض وانگر درد جنهن کي ٿو لڳي،
سو منش اندر ۾ ڳرندو ٿو وڃي.",Masroor Pirzada
"وٺي ڄڻ مون منجھان مون کي، وڃي ٿي دُور ئي نِيندي،
الائي ڪٿ مون کي منهنجي، پُڄائي ٿي اڪيلائي.",Masroor Pirzada
"ها، ڪو ڪو ماڻهو ساٿ رهي ڀي دُور پيو لڳندو آهي،
۽ دُور رهي ڪو ماڻهو ڀي، هن هانءَ ۾ هُرندو رهندو آ.",Masroor Pirzada
"ڪارنامو ڪو چاهه مان نڪتو،
ڪو وري آ ڪراهه مان نڪتو.",Masroor Pirzada
"اکين جو هي ڪَڪر ڏاڍو وُٺو آ،
اسان جي خوابَ جي تدفين آهي.",Masroor Pirzada
"ڏُکن منجهان مون سُکن کي صحيح سڃاتو آ،
خوشي آ هاڻ مگر ڪو ملال هو اڳ ۾.",Masroor Pirzada
"فڪر ٻاهر سندي اڄ جهان جو ڇڏي،
پنهنجي اندر جي فنڪار جي ڳالهه ڪر!",Masroor Pirzada
"مٽي ته ڪين سگهان ٿو وجود جو چولو،
مگر هي آھ جو ڦاٽل، ڀلا رفو ته ڪجي.",Masroor Pirzada
"اڃا ويهه! ۽ پوءِ ڏسجانءِ مون کي،
سندم رنگ ۾ مان اچڻ وارو آهيان.",Masroor Pirzada
"هڪ شخص جي وڃڻ سان دنيا اُها نه آ،
هُن بن اسان جي گهر جو نقشو اُهو نه آ،",Masroor Pirzada
"ڪُوڙ جي هن جهان ۾ جاني!
سچ تي اعتبار ڪير ڪري!",Masroor Pirzada
"پيار جي ڄار ۾ پکي آزاد،
خود گرفتار ٿي ويو هوندو.",Masroor Pirzada
"جتان نه ڪو به مُسافر ڪڏهن وريو واپس،
اُتان جي هـُو به سفر لئه ڪَهي رهيو آهي.",Masroor Pirzada
"زندگي تو بنان گذارو آ،
هي جياپو به ڄڻ اُڌارو آ.",Masroor Pirzada
"آنءُ پُسندو رهيس، مِينهن وسندو رهيو.
عشق جي آڳ آ، جا وِسامي نه ٿي،",Masroor Pirzada
"تعبير  ٿيو آ خواب، مگر دير ٿي وئي،
آ ختم ٿيو عذاب، مگر دير ٿي وئي.",Masroor Pirzada
"نِنڊ گهري غريب کي پٽ تي،
محل ۾ پر امير جاڳي ٿو.",Masroor Pirzada
"اچ اچ ته راز فاش ڪيون ۽ مزا ڏسون،
جا ڳالهه ٿورڙي آ، وَڌائي ڇڏڻ کپي!",Masroor Pirzada
"سا جڳهه مسجدن جيان هوندي،
جِت پرينءَ جو قيام ٿي ويندو.",Masroor Pirzada
"جڏهن به ڪنهن آ پُڇيو اسان کان، ته “ڇا خد آ ۽ ڪيئن آهي؟”
تڏهن اسان ڀي سدائين مُرڪي، ڏنو انهن کي مثال تنهنجو.",Masroor Pirzada
"مان پرواز ڪيان پنهنجي،
ٽُٽّل پر پر هوندي ڀي.",Masroor Pirzada
"لڳي تيز طوفان ٿو موت جو پيو،
۽ مان ڏار وانگر ٽٽڻ واروآهيان.",Masroor Pirzada
"هي ڄاڻندي ته سڄڻي، ايندي وري نه واپس،
مون روز روز هُن جي، هيءَ راهه پئي تَڪي آ.",Masroor Pirzada
"آنءُ ڏسندو رهيس، مِينهن وسندو رهيو.
هن جي جوڀن سندي، حُسن جي مينهن ۾،",Masroor Pirzada
"ڏس ته سنڌوءَ – ڇولڙين کي چاهه مان،
هي چُمي دريا ڪناري چنڊ ٿو.",Masroor Pirzada
"تنهنجي لامحدوديت سمجهي ڪئن محدود خرد؟
توتي سوچي ذهن رهي ٿو دنگ اڃا ڀي.",Masroor Pirzada
"هن دنيا کي دانائي ۽،
درويشيءَ جو گهرجي سنگم.",Masroor Pirzada
"جَلُ ته شمع جيئن جو مون کي وري،
اڄ پتنگن جئن جلڻ جي آس آ.",Masroor Pirzada
"تون ئي ظاهر ظهور آن چوڏس،
پانهنجو پاڻ راز ڀي تون آن.",Masroor Pirzada
"ڪوئي طوفان رنجشون لکجن،
دوستي ڏارُ ڪو ٽُٽل لکجي!",Masroor Pirzada
"عشق جون نمازون ئي پيو ادا ڪندس آئون،
خوش هُجين، جتي ڀي هُج، هيءَ دعا ڪندس آئون.",Masroor Pirzada
"ڪهڙو سو شعر جنهن ۾، ڪونهي ڪوئي ترّنم!
نغمو سو ڪهڙو جنهن ۾، ڪا نغمگي نه آهي!",Masroor Pirzada
"هر ڪا خوشي لڳي ٿي ڦِڪي جنهن کان پومون کي،
مٺڙو اُهو ملال، اڃا ياد ٿو اچي.",Masroor Pirzada
"تو سان هاڻي ڪين ملان ٿو، ان جو مطلب،
تو سان مون کي آهه شڪايت، ايئن به ناهي.",Masroor Pirzada
"اڃا به لاشا جوان پٽن جا،
کڻي پئي هيءَ سنڌ ساري.",Masroor Pirzada
"هاڻي نه تون به ""تون"" آن، هاڻي نه مان به ""مان"" هان،
معنيٰ ته منهنجا مٺڙا! هاڻي مزو نه آهي.",Masroor Pirzada
"هي مالُ ميڙجي نه، ورهائي ڇڏڻ کپي!
جيڪو ڪمائجي سو کپائي ڇڏڻ کپي!",Masroor Pirzada
"تون پُڇين ٿو ته مزو ڪهڙو مُحبت ۾ آ؟
تون پتنگن کان مزو پُڇ ته جلڻ ۾ ڇاهي!",Masroor Pirzada
"تون غُرور ۽ گهُمنڊ آن منهنجو،
منهنجي نِوڙت، نِياز ڀي تون آن.",Masroor Pirzada
"سارَ هن کي سَجائيندي هوندي،
پيار سينگار ٿي ويو هوندو.",Masroor Pirzada
"هوءَ زمين، آسمان ٿي ويئي،
منهنجو سارو جهان ٿي ويئي،",Masroor Pirzada
"سا جواني جنُون هئي جانان!
هاڻ دل بيقرار ڪير ڪري!",Masroor Pirzada
"جو پاڻُ پاڻَ سان نه کڻي، پار ٿو پُڄي،
سو پاڻ مان به جان ڇڏائي ڇڏڻ کپي!",Masroor Pirzada
"گيتَ دنيا انهي جا ڳائيندي،
جنهن کي دنيا ڪيو ذليل وڏو.",Masroor Pirzada
"لِڪايان گُلن کي ته ڪئن مان لڪايان؟
سڀن جي انهن تي بُري اَکِ آهي.",Masroor Pirzada
"عشق  ۽ انقلاب ۾ گذري،
عمر ساري سراب ۾ گذري.",Masroor Pirzada
"اڃا به گهر آ اسان جو مقتل،
شهادتن سان اسان جي ياري.",Masroor Pirzada
"هاڻ تعمير ڪئن ڪجي ٻيهر؟
ايتري ٿي وئي تباهي آ!",Masroor Pirzada
"هر هنڌ هر جڳهه تي، هُو ٿو نظر اچي،
هر شيءِ ۾ مون کي هن جو جلوو نظر اچي.",Masroor Pirzada
"اسان جي اوگهڙ، اسان جو اوڇڻ،
آ چنڊ، سُورج ۽ گُل اُگهاڙو.",Masroor Pirzada
"سمنڊ رڙي ٿو درد وچان ۽،
چئي ٿو ""سروم دُکم دُکم"".",Masroor Pirzada
"ويڄَ لاچار ٿي ويا هوندا،
عشق آزار ٿي ويو هوندو.",Masroor Pirzada
"بادشاهي مزاج جو ماڻهو،
عاشقيءَ ۾ غُلام ٿي ويندو.",Masroor Pirzada
"سُهڻي ٻڏڻ کان پوئي، ميهار سان ملي آ،
مضبوط هيءَ مُحَبّت، ڪچّو گهڙو نه آهي.",Masroor Pirzada
"ڏٺا ڏکّ ڏاڍا، مون خوابن ۾ آهن،
گهڙي کن جو منهنجي لڳي اَکِ آهي.",Masroor Pirzada
"هن عشق جي شهادت جو شانُ مختلف آ،
ڪنهن مات ۾ به مٺڙا! ڪو مانُ مختلف آ.",Masroor Pirzada
"چنڊ جيان آ چاهت تنهنجي،
منهنجي رات به روشن آهي.",Masroor Pirzada
"بس موت جو خيال سڄي آ حيات ۾،
سو ڏينهن ڏينهن ۾ به سوئي رات رات ۾.",Masroor Pirzada
"اسان هِت پاڻ سان ڀي ڏِس، مِلون ٿا ٿورڙو ساٿي!
اسان کي بس اسان سان ڄڻ ملائي ٿي اڪيلائي.",Masroor Pirzada
"اڃا ته هِجر جي مون کي هوا به ڏسڻي آ،
حيات موت جيان تو سوا به ڏِسڻي آ.",Masroor Pirzada
"ادا! حالت وڏي سنگين آهي،
خوشيءَ ۾ دل سندم غمگين آهي.",Masroor Pirzada
"زن بن مان مفلس آهيان،
يار! زمين، زر هوندي ڀي.",Masroor Pirzada
"هائو ماضي بعيد آهيان مان،
تنهن ڪري ئي جديد آهيان مان.",Masroor Pirzada
"اڃا چپن تِي چُميون ڦُٽن ٿيون، اڃا اکين ۾ سي خواب آهن،
اڃا محبت نئين نئين آ، اڃا ته دل کي قرار ناهي.",Masroor Pirzada
"ها آجهي ۽ اَٽي، لَٽي وانگر،
پيار ڀي جان جان! ضروري آ!",Masroor Pirzada
"اسان جي لئه عيد سُوءَ آهي،
غلام قومن جي ڪهڙي ڏياري!",Masroor Pirzada
"ڏِسو ته يارو! افق چوي ٿو، “اَڏيو اچي ڪو اَجھو هتي ڀي”
ٻُڌي اهو شرم ڄڻ اچي ٿو، هتي ته ڪائي اُڏار ناهي.",Masroor Pirzada
"حسين محل جيان شاهڪار ماڻهو هو،
مگرهوهاڻ سمورو ڊَهي رهيو آهي.",Masroor Pirzada
"رُڳو ھڪ منجهه سڀ آھي ۽ سڀ ۾ ڀي رُڳو ھڪ آ،
اھا سڀ منجهه ھيڪائي، اسان کي عشق سمجھائي۔",Masroor Pirzada
"اڄ به تنهنجي ئي اچڻ جي آس آ،
سمنڊ- دريا جئن ملڻ جي آس آ.",Masroor Pirzada
"هيءَ  فجر- ٻانگ ۽ پکين لاتيون،
ڳوٺ چـُپ چاپ، ڇا نظارو آ!",Masroor Pirzada
"آهه ""اثبات"" ڪا نفيءَ ۾ ڀي،
ڪيترو ""هائو"" ڪين ۾ آهي!",Masroor Pirzada
"هيءَ حقيقت سمجهائڻ لئه،
ڪوڙو ڪو افسانو گهرجي!",Masroor Pirzada
"مان ڪا مشڪل شيءَ نه گهُران ٿو،
""انسانيت"" انسانو! گهرجي!",Masroor Pirzada
"جڏهن کان پرين تو آ ناتو ڇنو
تڏهن کان سڀئي خواب آهن رُٺل",Adil Soomro
"واٽَ تان پَٿَرُ ئي کَڻُ تُون ڪُجھه ته ڪر
واندڪائي ڪينَ ٿي ايڏي ٺَهي.",Adil Soomro
"جنهن پيارَ کي ٺُڪرايو
ٺوڪَر ۾ ڏِٺو هوندَئي.",Adil Soomro
"درشن نه ديپُ ڪوئي تنها اُداس لمحا
توکان سِوا رَئي آ ڏِياريِءَ جي شامَ جو.",Adil Soomro
"ساٿ تنهنجو رهيو نه واعدو ڪو
هاڻي سپنن ۾ ڇا رکيو آهي",Adil Soomro
"جيڪا هاريءَ جي هٿن مان ٿي ڦٽي
روشني سائي ٻنين ۾ ٿي رهي",Adil Soomro
"جيون ـ ٻيڙي طوفانن مان
اُڪري ويندي سونهن سهاري",Adil Soomro
"پکي، بتيلا، سنڌو، سانوڻ
لهر لهر تي باک ڦُٽي آ",Adil Soomro
"مان اکين جي سمُنڊ ۾ٻڏندو رهيس
ڪيترو مونکي ڪنارَن ٿي سڏيو.",Adil Soomro
"تنهنجي مُورت ۾ اڃا ڪُجھه رنگُ هو رهجي ويو
بُرشُ ڪاوڙ مان ڀَڃي پوءِ آڱريون سوچڻَ لَڳيون.",Adil Soomro
"وڏي شهر جو شوق ڪيڏو هو توکي!
اجايو اچي پاڻ ويٺين وڃائي",Adil Soomro
"عشق آتش فشان دل ننڍو ڳوٺڙو
آسَ هرڪا پَچي پوءِ ٻُڏي ٿي وڃي.",Adil Soomro
"نفرتن جي هن وڏي شمشان ۾
پيارَ جي هڪڙي ڪڻيءَ موهَي ڇڏيو.",Adil Soomro
"ٻارڙا سڀ پاڻ ۾ خوش ٿي ڪُڏن
هر گھٽيءَ جون رونقون قائم هجن",Adil Soomro
"مُنهنجي ڪَوتا جوڳياڻي آ
ڪا شهزادي راڻي ڪونهي.",Adil Soomro
"گيتُ نه اوندھ ڳڙڪائيندي
اڃا ته پنهنجي ڏات ٻَري ٿي.",Adil Soomro
"تُنهنجي ڪاوڙ ڀي لڳي پياري مگر
رنگَ تنهنجي ٽامڻيءَ موهَي ڇڏيو.",Adil Soomro
"جنهن ۾ سازش جي ڦُٽڻَ جو ٿئي گُمان
ذهن جي اُن ڪنڊَ کي وڪڻِي ڇڏيو.",Adil Soomro
"رقصُ انهيءَ جو رُڪجي ويو هوءَ ٿڪجي پَئي
وارَ هَوا جا جھُڳٽن ۾ جو اَٽڪي پَيا.",Adil Soomro
"تون جو ناهين، دنيا سائين
تيرَ اسان تي تاڻي ٿي.",Adil Soomro
"ڪوڙَ جو سمنڊ جنهن پَل ٿو اُٿلي پوي
ڳالهه هر ڪا سچي پوءِ ٻُڏي ٿي وڃي.",Adil Soomro
"جنهن کي جوڙڻ ۾ لڳا ڪي ورهيه ها
لفظ هڪڙي سان ڳڀا آ ٿي ويو.",Adil Soomro
"هُوءَ اکين سان هُئي ڪندي منهنجي سَدائين آجيان
لوڪَ آڏو ظاهري پرَ اوپري هوندي هُئي.",Adil Soomro
"تُنهنجي مُنهنجي دل جي وچ ۾
پُل مون هڪڙي ٺاهي آهي.",Adil Soomro
"چنڊَ تي ڄڻُ ڄارَ ٿا پئجي وڃن.
تُنهنجي مُک تي وارَ ٿا پئجي وڃن.",Adil Soomro
"هي رستا هي وڻَ به سَڀئي اوپرا
سِوا تو لڳي ٿي اجائي زَمين.",Adil Soomro
"مُون ته چاهيو پَئي تُون به لکندي رهين
مُنهنجي توڏي چِٺي آخري ڪانه هُئي.",Adil Soomro
"سُونهن آهي زندگيءَ جو سازُ ڪو
۽ اُنهيءَ جي تارَ آهي شاعري.",Adil Soomro
"تار تو ۾ مست سنڌو پيو وهي
سنڌ! تنهنجي سونهن شل قائم رهي",Adil Soomro
"اوهان پنهنجي گھر جي ڪشادي پڌر تان
پرين جي پکين کي اُڏاري نه ڇڏجو",Adil Soomro
"روشني اونداههَ ۾ گُم ٿي وئي.
دوستي ويساههَ ۾ گُم ٿي وَئي.",Adil Soomro
"چنڊ ستارا ڳائن ٿا
ڌرتيءَ وارا ڳائن ٿا",Adil Soomro
"سپني مان سندرتا جاڳي
پيار نگر تي باک ڦُٽي آ",Adil Soomro
"ماڻهوءَ جي دل واقعي گھَرُ خُدا جو آ
پنهنجي شاعريءَ تي اڄُ باهُو سوچي ٿو.",Adil Soomro
"لهرن تي ٻيڙي ٿي جھومي
سڀُ ڪنارا ڳائن ٿا",Adil Soomro
"تُنهنجي مُرڪ ملي آ مونکي
جيئڻ لاءِ اِلاهي آهي.",Adil Soomro
"سندءِ سونهن ڪيو آ سوگھو
هرڻ هٺيڪلو پنهنجو هانءُ",Adil Soomro
"پيارَ جو گيتُ لکي ۽ تون
هُن کي هٿَ ۾ ڏئي آ.",Adil Soomro
"دلرُبائي ڪينَ ٿي ايڏي ٺَهي.
اچُ جُدائي ڪينَ ٿي ايڏي ٺَهي.",Adil Soomro
"ڪي پنهنجا پَرايا جَنم ڏينهن تي
وَري دردَ آيا جَنم ڏينهنَ تي.",Adil Soomro
"طوفان جي نيڻن ۾
ڪيڏي ته وڏائي هُئي",Adil Soomro
"نه ڳاڙها غاليچا نڪي گُل آهن
اسان دل جي تولئه سَجائي زَمين.",Adil Soomro
"اندَر ۾ اسان جي سَوين ڪرَبَلائون
ٿي ماتام جهڙي حَياتي اَسانجي.",Adil Soomro
"ڏاڍو ٿيو افسوس آ مونکي
سوچَ تنهنجي درٻاريءَ تي.",Adil Soomro
"راهُون ڌنڌليون ٿي وينديون
جي رهبر آ خوفَ ۾ ورتَلُ.",Adil Soomro
"جيڪو مون وٽَ رهجي وَيو توکان ڪِتابُ.
تُنهنجون ٿو ڳالهيون ڪري مون سان ڪِتابُ.",Adil Soomro
"هن کي حاصل ڪرڻ جي ڪوشش ڪر
چند ڳوڙهن ۾ ڇا رکيو آهي",Adil Soomro
"حُسن جي ميلي ۾ ڪيئي جَل پريون
هُن مگر هڪڙيءَ ڄَڻيءَ موهَي ڇڏيو.",Adil Soomro
"ڪنڊا سڀُ ناراض ٿيا ها مون تي جو
ڇالئه مُرڪي مونسان گُلابن ڳالهايو.",Adil Soomro
"تُون مُنهنجي ڀَرَ ۾ آهين پو
ڇو اندرُ آ خوفَ ۾ ورتَلُ.",Adil Soomro
"تُنهنجي دَرَ تي ساهي آهي.
اُن کان اڳتي کاهي آهي.",Adil Soomro
"هُو پوپٽُ گُلن جو وٺي واسُ پو
ڇو ڪاڏي الائي هَليو ٿو وَڃي.",Adil Soomro
"گُلابن جي مند ۾ اُڃايل رهيا جي
ٻڌايون انهن ئي چپن جون ڪهاڻيون.",Adil Soomro
"دُور ڪنهن سُرندو وڄايو ٿي ڪِٿي
ڄڻُ ته سُڏڪا ٿي ڀريا ٿَر جي هَوا.",Adil Soomro
"حادثن جو هر طرف آهي هُجوم
سُونهن تُنهنجي ئي سَهاري ٿو اچان.",Adil Soomro
"اڄُ ڇو جذبو ساڳيو ناهي!
تنهنجو چهرو ساڳيو ناهي",Adil Soomro
"ڪنهن ڪونه ٻُڌي ڪوتا
رستَن کي ٻُڌائي هُئي.",Adil Soomro
"محبت ئي مسجود اسان جو
سونهن سندا ساٿاري آهيون",Adil Soomro
"ڪاريءَ جو آواز اُجھامڻ وارو آ
رائيفل جي ناليءَ ۾ گولي ڦَٿڪي ٿي.",Adil Soomro
"ڌرتيءَجا پوڄاري آهيون
پاڻ سڀئي ڏوهاري آهيون",Adil Soomro
"جن تان گذري تون وئي آن
سارا چارا ڳائن ٿا",Adil Soomro
"ٿر مٿان ٿڌڪار ڪندڙ ئي
سارنگ سان سهڪاري آهيون",Adil Soomro
"سارنگيءَ جي سيني جهڙو
مون ۾ دردُ سمايل آهي",Adil Soomro
"اوپرن جيان هُوءَ هِتان گُذري وَئِي.
يادِ ڄڻُ ڪا ذهنَ تان گُذري وَئِي.",Adil Soomro
"ڦورُو ٽولن لاءِ سدائين
آڳ، مٿان آنڌاري آهيون",Adil Soomro
"نه مُرڪون نه ميڙا، نه سهرا، جَمالا
دُکي آهي تُنهنجي ڀٽائي زَمين.",Adil Soomro
"راتِ جو نڪري نٿو ڪو گھَر منجهان
ڳوٺَ وارن چنڊَ کي وڪڻِي ڇڏيو.",Adil Soomro
"اوهان جي ڳَلن جي گُلابن کي ڏسندي
اُڃايل چپَن جا ڪنارا ٿا مُرڪن.",Adil Soomro
"تُنهنجي ڪاوڙ ڪربلا مون لئه بَڻي
دردَ جي دستارَ ۾ ويڙهيو پَيو آن.",Adil Soomro
"تُون ته مُرڪي سڀن ڏي نهاريو مگر
تُنهنجي مُرڪن ۾ پنهنجي پَتي ڪانه هُئي.",Adil Soomro
"مون وٽ جا پرڀاتِ ٻَري ٿي.
اُن ۾ تنهنجي باتِ ٻَري ٿي.",Adil Soomro
"ڪو پکي ترسي نه ٿو ڪنهن لام تي
آشتي ڀڃ ڊاههَ ۾ گُم ٿي وَئي.",Adil Soomro
"سياست جي ست رنگي دنيا
ڪهڙا ڪهڙا روپ ٿي ڌاري",Adil Soomro
"چيٽَ سهڻا ڪيئن نه ٿا ڇُرجي وڃن
اجرڪن تي پورُ ٿو ڊوڙي پيو",Adil Soomro
"جڏهن قرب جي ڪا وڃو ناوَ ڪاهي
خُدارا اسان کي ڪناري نه ڇڏجو",Adil Soomro
"دل کان ويندي ديول تائين
اوڌر تي ايمان پيا هن",Adil Soomro
"خواب اسان جا رستي ۾ ڪيئن ٿَڪجي پيا!
راهوڪيءَ ۾ فاضل راهُو سوچي ٿو.",Adil Soomro
"ماڙين منجھ ٿا ٽهڪ ٽڙن
جھُوپي ۾ رهجي ويو سڏڪو",Adil Soomro
"مون لئه ٻئي مقدس آهن
دلبر تنهنجو درُ ۽ سنڌُ",Adil Soomro
"بي سبب توکي روئاري مون ڇڏيو
هاڻِ ان احساسَ ۾ ڀوڳيان پيو.",Adil Soomro
"مُنهنجون ٻانهُون ڦهليل آهن
تو ورتو انڪار جو رستو.",Adil Soomro
"آءُ ته گڏجي کلي وٺون ٻئي
هڪڙو ٽهڪ بچايل آهي.",Adil Soomro
"هاڻي يادُن جي اُڏامي ٿي رَئي
سُندر لمحا ٻيٽَ تي رَهجي وَيا.",Adil Soomro
"اُنهيءَ اُس ۾ ئي آ هلڻو مُسافر
هُو سُورج اسان ڏي ٺَري ڪونه ايندو.",Adil Soomro
"زماني جُون تلخيون وساري سموريون
اسان گُل ورهايا جَنم ڏينهنَ تي.",Adil Soomro
"دل ويچاري وئي مَڃي منهنجو چَيو
پرَ اکين جون عادتون ساڳيون رهيون.",Adil Soomro
"هرڪو جُملو ڄڻُ ته حملو ٿو ڪري
دوستيءَ جو هي نهَ ٿو لهجو لڳي.",Adil Soomro
"ڪيڏو تاءُ اکين ۾ تنهنجي
ڄڻُ خنجر جي ڀرسان آهيان",Adil Soomro
"رُوپ سڀُ تخليق جا سُهڻا هُئا
مون کي پَر تن جي ڌڻيءَ موهَي ڇڏيو.",Adil Soomro
"ڪنڊن جهڙا لفظ چوي ٿي
ڄڻُ ٿوهر جي ڀرسان آهيان",Adil Soomro
"پيار وارو دورُ ٿو ڊوڙي پيو
ڄڻُ ته من ۾ مورُ ٿو ڊوڙي پيو",Adil Soomro
"هَر خوشي خنجر هڻي ٿي آس کي
دردَ جي بنواسَ ۾ ڀوڳيان پيو.",Adil Soomro
"منهنجي ڊائريءَ ۾ آ ڦهليل
تنهنجي ئي لفظن جي خوشبو",Adil Soomro
"دل آهي ديوار مٽيءَ جي
وڏو ڦڙو ٿيو پيارُ پروڪو",Adil Soomro
"ڪين رکُ تون دوستي مونسان ڀلي
پر نه دشمن جو رويو ڌار تون",Adil Soomro
"ڪين ڀُلجي ڀي نهاري ٿو ڪڏهن
اُلفتون مون ڏي وڌيون سڀُ اوپريُون.",Adil Soomro
"مون ته واٽون سڀُ نهاريون پَئي مگر
هُوءَ الائي جي ڪِٿان گُذري وَئِي.",Adil Soomro
"ڪنوارـ ٻوٽِيءَ جيان هوءَ ته وَئي شرمائجي
مون سان هُن جي ڄڻُ ته حجابن ڳالهايو.",Adil Soomro
"ٽهڪ ميلا ۽ هي وڇوڙا ئي
زندگيءَ جُون عَلامَتون آهن.",Adil Soomro
"تُون ڏئين ٿي ٽهڪ مُنهنجي حالَ تي
مُنهنجي دل ۾ ڄڻُ ته ٿو ڪوڪو لڳي.",Adil Soomro
"صدين کان سَوالي حَويليءَ جي دَرَ تي
هي معصوم اکڙيون ۽ خالي ڪي جھوليون.",Adil Soomro
"ريشمي ڪنهن خُواب جيان مونکي لَڳن
ڪي گھَڙيون تو وٽ گُذاري ٿو اچان.",Adil Soomro
"ڪوبه آکيرو نه ٿيو مايوس آ
جو پکين  ۾ روشني آهي اڃان.",Adil Soomro
"جو ڏنو مون دوستَ کي تُحفو ڪري
سو ڪَٻاڙيءَ جي مليو هَٽَ تان ڪتابُ",Adil Soomro
"پرين تنهنجي پيرن جي هيٺان اچي جئن
تڏهن نانءٌ تنهنجي پڌر تي لکيو هو.",Adil Soomro
"ناتر جھومي نيٺ ٿڪي آ
ڪارونجھر تي باک ڦُٽي آ",Adil Soomro
"وارياسو وڻڪارُ ٿي سمجھي.
مُرڪي ڏسڻ کي پيارُ ٿي سمجھي.",Adil Soomro
"بارش جا ايندڙ ڏکن جي گھڙين لئه
اسان ٽهڪ ٿورا رکيا هن بچائي",Adil Soomro
"مان ٻڍائپ ۾ به توکي چاهيندس
ناههِ توسان پيار منهنجو عارضي",Adil Soomro
"آس اڏرڻ جي، پکين جيان هُئي مگر
حالتن جي ڄارَ ۾ ويڙهيو پَيو آن.",Adil Soomro
"ويس گيڙوءَ ۾ هتي آهي غزل
سنڌ ۾ سونهين نه چوغو فارسي",Adil Soomro
"هتي جوتِ منهنجي آهي ڪهڙي ڪم جي
اهو جملو ڏِيئَي قبر تي لکيو هو.",Adil Soomro
"توکي ڀي اڄُ ڪين وڻون ٿا
ڀاڳ به پنهنجو ساڳيو ناهي",Adil Soomro
"جنوريءَ ۾ جُون جهڙي ڪا چُمي
ڄڻُ چپن جي ڀَر منجھان گُذري وَئِي.",Adil Soomro
"ٿاريليءَ جو گجُ ٿو مرڪي
ڏهر ڏهر تي باک ڦُٽي آ",Adil Soomro
"جيڪو سمنڊَ سُڏڪي لهرن تي لکيو هو.
اُهو گيتُ ٻيڙين ڪپَرَ تي لکيو هو.",Adil Soomro
"وڻَ سڀئي سُڏڪن ۾ پئجي ها ويا
گيتُ ڪوئل هو جڏهن آلاپيو",Adil Soomro
"تو سِوا مون کي لڳيون سڀُ اوپريُون
شهرَ تنهنجي جون گھٽيون سڀُ اوپريُون.",Adil Soomro
"ديس ڌاران ڪا سُڃاڻپ ناهي دوست!
ڀل هجين بامبي ۾ تون مالڪ لکن",Adil Soomro
"اِهو عشق اهڙو ته ظالم آ، جنهن
وطن جي اسان کا ڇڏائي زَمين.",Adil Soomro
"هي عاشقن جون رسمون اظهارَ جا بَهانا
هُن کي گُلابُ ڏَئي آ ڏِياريِءَ جي شامَ جو.",Adil Soomro
"مايوسيءَ جي مند ۾ پنهنجي
ديسين لئه دلداري آهيون",Adil Soomro
"بس ائين ئي لوڪَ سان ڌِڪجي ويا سي
حالُ پنهنجو نئين صَديءَ جهڙو نه هو.",Adil Soomro
"ساجَن ڏي جو رستو آهي
سوئي آهي دارَ جو رستو",Adil Soomro
"ڪيتري تبديل دُنيا ٿي وئي
پنهنجي گھرَ جون حالتون ساڳيون رهيون.",Adil Soomro
"اوهان جي اچڻ تي بتيون خُواب ٿيا ها.
گُلن جون اوهان لئه پَتيون خُواب ٿيا ها.",Adil Soomro
"پيار نه آهي حاصل ٿيندو
تعويذن ۽ ڍارن سان",Adil Soomro
"ياد ٻيو ڪُجھه ڪين ٿو مونکي رَهي
تنهنجي ئي مان سارَ ۾ ويڙهيو پَيو آن.",Adil Soomro
"تنهنجي وَئي کان پوءِ ٿيو احساسُ هي
زندگي ڄڻُ مون وٽان گُذري وَئِي.",Adil Soomro
"”ناهي گھرجَ تنهنجي اچڻَ جي هتي“
تو مون لئه ڇو پنهنجي درَ تي لکيو هو.",Adil Soomro
"آءٌ ته ان ۾ پاڻَ ئي اٽڪڻُ ٿو چاهيان
تُنهنجي اکين جو ڇالئه جادو سوچي ٿو.",Adil Soomro
"دردَن کان لِڪائي هُئي،
مون مُرڪ بچائي هُئي.",Adil Soomro
"اسان کي سو سهڻا وساري نه ڇڏجو
ڏئي پيار دل مان ڌڪاري نه ڇڏجو",Adil Soomro
"پاڻَ اچن ڀَلُ پاڻَ اچن
ڪين کَپن خيراتي سپُنا.",Adil Soomro
"هونئن ته منهنجو دوستُ آ پيارو مگر
ڪين ٿو مُرڪي ڏسي تو جيان ڪِتابُ.",Adil Soomro
"سوچَ تي آلودگيءَ جو هيءُ اثرُ
دلين ۾ ڪاراڻ ٿيندي پَئي وَڃي.",Adil Soomro
"هُن ٿي ڏٺو دَريءَ کان ۽ مينهن ٿي وسيو.
بيٺو رهيس اُتي مان ۽ مينهن ٿي وسيو.",Adil Soomro
"پرينءَ ملڻ جا گذريا پل
راشن جي ته قطارن ۾",Adil Soomro
"علم وارن جا ادبي ميڙَن ۾
مسخَرن جون صَدارتُون آهن.",Adil Soomro
"آڱريون ڪُجھه پاڻَ ۾ ڳالهيون ته ڪَن
تون انهن کي ائين جُدا ڇوٿي ڪرين.",Adil Soomro
"پرين! اوهانجي نيڻن جا
ڄڻُ ته اشارا ڳائن ٿا",Adil Soomro
"ڪنهن ٻُڌايو ڪينَ تُنهنجو ڏسُ پَتو
مُون ته روهڙيءَ ۾ڪَئي تُنهنجي پُڇا.",Adil Soomro
"وئي وکيري وقت جي هلڪي هوا
پيار تنهنجو ڀي هيو ڄڻُ ڪاغذي",Adil Soomro
"اَڄُ به سُتل آ جَکرو پنهنجي بنگلي ۾
دروازي تي خالي جھولي ڦَٿڪي ٿي.",Adil Soomro
"حُسن تُنهنجو لوڪُ ٿو پاڳل ڪري
رُونُمائي ڪينَ ٿي ايڏي ٺَهي.",Adil Soomro
"اوچائين تي جيڪو رسندو
آخر هيٺِ ته ڪِرندو سائين.",Adil Soomro
"نيڻ اُجھاميا واٽن تي
ڏيئا ٻرن ٿا جارن ۾",Adil Soomro
"سَدا اُڀُ آهي ستارن سان مُرڪيو
۽ ڌرتيءَ جي دل ۾ دُکن جون ڪهاڻيون.",Adil Soomro
"ويساهن ۾ ڦاسي جندڙي!
پنهنجن کان ئي رولي آهين",Adil Soomro
"تو جا اکين سان ڪَئي آ.
ڳالهه وڻي سا وَئي آ.",Adil Soomro
"”مونکي تُنهنجي آهي وڻندي شاعري“
راءِ سا تُنهنجي مونکي تمغو لڳي.",Adil Soomro
"سوچن ويٺا پاڻ ۾ ٽيئي
ساڌ ٻيلو، سکرُ ۽ سنڌُ",Adil Soomro
"تون جي آهين ته آهي اها عاشقي
تون وڃين ٿي ته سَچي پوءِ ٻُڏي ٿي وڃي.",Adil Soomro
"وڄُن وارَ ڇوڙيا ننگر پارڪَر تي
وري هِن شهر ڏي ٿَري ڪونه ايندو.",Adil Soomro
"پٿر ڪنڊا شيشا جنهن تي
دلبَر جي ديدار جو رستو.",Adil Soomro
"راتِيُون جاڳي دُکندو آهيان.
گيتُ تڏهن ڪو لکندو آهيان.",Adil Soomro
"گرم جُملا ٻيٽَ تي رهجي ويا.
سردُ سُڏڪا ٻيٽَ تي رَهجي وَيا.",Adil Soomro
"گُم ٿيڻ جو آهي خطرو اهڙي گھاٽي جھنگَ ۾
تنهنجي وارن ۾ گھُمي پوءِ آڱريون سوچڻَ لَڳيون.",Adil Soomro
"ايندڙ ۾ سَوَ آسون آهن
ويندڙ جو ڪهڙو وشواس",Adil Soomro
"ڪوئي تحفو ڏيڻ ضروري آ
خالي رشتن ۾ ڇا رکيو آهي",Adil Soomro
"ڪنهن به ديس ۾ گونجي پر
دانهن جي ٻولي ساڳئي آهي",Adil Soomro
"سگھَ سان ئي خواب کي ساڀيا ملي
هر گھٽيءَ ۾ زورُ ٿو ڊوڙي پيو",Adil Soomro
"دل، سرڪاري پلاٽُ ته ناهي!
گھڙيءَ ۾ ويندي جو والاري",Adil Soomro
"سنگھرن ۾ ڪيئن قيد ڪندين!
خوشبو جان چؤڌاري آهيون",Adil Soomro
"سڀن نانءَ پنهنجي پرين جا کنيا پر
اسان سنڌ! ويٺا سين تنهنجو سڏائي",Adil Soomro
"گھايل ويندا نيٺِ ڪَري هي
ساڀيائن جي ڇاتي سپُنا.",Adil Soomro
"گھڙيءَ لئه پنهنجو جوڀن پسائي
ويو منهنجي نيڻن جا ڏيئا اُجهائي",Adil Soomro
"سي ئي پل سجايا پنهنجا
گذريا جي تو پارن سان",Adil Soomro
"نيڻَ اوهان جي نيڻن ۾ جو اَٽڪي پَيا.
اُن کانپوءِ بَس صدمن ۾ جو اَٽڪي پَيا.",Adil Soomro
"مون گُناهه پوکيا
تو ثوابُ آ رکيو.",Adil Soomro
"توکي ڏسندي گيت رچيم
هونءَ ته مون ۾ ڏات نه ڏانءُ",Adil Soomro
"منهنجو روح سدائين ريجھو
خوشبو، گيتن، ٻارن سان",Adil Soomro
"تُون ڏاٽن، هَرن ۽ جنڊن کان پُڇي ڏسُ
لڦُن سان سجايل هٿن جون ڪهاڻيون.",Adil Soomro
"سُونهن جي هڪَ سانوريءَ موهي ڇڏيو.
واٽَ ويندي ڪامڻيءَ موهَي ڇڏيو.",Adil Soomro
"شام جو اچڻي آن تون ۽ مان هتي
صبح کان سينگار ۾ ويڙهيو پَيو آن.",Adil Soomro
"ڪو تصور ٿو ڪيان دلڪش جڏهن
عڪس منهنجي ذهن ۾ تنهنجو ٺهي",Adil Soomro
"”رات راڻيءَ“ کان وڌ هوندي آ
پيارن ۽ پنهنجن جي خوشبو",Adil Soomro
"اچي شهر مان هُو ڪَوي، شاعري
وڻن کي ٻُڌائي هَليو ٿو وَڃي.",Adil Soomro
"منهنجي جذبن جا سَدا ڏيئا اُجھيا
تنهنجو لهجو ڇو هَوا آ ٿي ويو.",Adil Soomro
"وار پنهنجا هوا ۾ تو ڇوڙي ڇڏيا
سمنڊ ڇولين ۾ ڄڻُ ڪا اچي وئي اٿل",Adil Soomro
"ڍنڍ اکڙين ۾ ٿيا، لُڙڪ تنهنجا ڪنول
مان ڏسان ٿو ڪنول ۽ لکان ٿو غزل",Adil Soomro
"هيکل جندڙي هُن کي ساري
خوابن کي پئي واڻيَ ٿي.",Adil Soomro
"ڇو نه سمجھي سگھين پيارُ مُنهنجو پرين
ڳالهه مون جا چَئي سا، ڏُکي ڪانه هُئي.",Adil Soomro
"سُونهن تنهنجو عظمتون ساڳيون رهيون
عاشقن لئه تهمتون ساڳيون رهيون.",Adil Soomro
"دل ۾ جاڳي دردُ ٿو
مُرڪ چپن تي پَئي آ.",Adil Soomro
"اندَرَ ۾ ڄڻُ سمُنڊُ آ ڪوئي
ڇوليون ڇوليون ڇُلندو آهيان.",Adil Soomro
"زندگي مونکي مُنجھائي ڪين هئي ڪنهن پَل سگھي
سُونهن جي مون کي سدائين رهبري هوندي هُئي.",Adil Soomro
"هرڻيءَ وانگر ڇرڪين ڇو ٿو؟
مُنهنجو پيارُ شڪاري ناهي.",Adil Soomro
"مسجد ۾ مايُوسي آهي
۽ مندرُ آ خوفَ ۾ ورتَلُ.",Adil Soomro
"سڀئي خُواب پنهنجا ويا گھائجي هِن
هي سنگرام جهڙي حَياتي اَسانجي.",Adil Soomro
"جنهن ۾ نه ذڪر تُنهنجو
سا سِٽَ اجائي هُئي",Adil Soomro
"ديس جي ڌرتي جڏهن آهي رُني
ڪين پوندا هِن تڏهن شاعر سُمهي",Adil Soomro
"بارودن کي ڳاري ٺاري
ڌرتيءَ تي ڇڏ گُل پٿاري",Adil Soomro
"سڀئي دوست پنهنجا سنجيده ويا ٿي
نه مرڪي ٿو ڪوئي، نٿو ڪو کلائي",Adil Soomro
"سڙيل گھر تي باک ڦُٽي آ
درد شهر تي باک ڦُٽي آ",Adil Soomro
"جن کان رُسي چنڊُ ويو آ
ڳالهيون ڪن ٿا تارن سان",Adil Soomro
"گُلَ سڀئي مغرور توڙي ٿي ويا،
پوپٽن جو چاهتون ساڳيون رهيون.",Adil Soomro
"جھولَ م ڪُجھهُ ٽهڪَ آڻي تُنهنجي لئه
دردَ سڀُ گھرَ ۾ سُمهاري ٿو اچان.",Adil Soomro
"شاهه هجان ها جيڪر آنءُ
گڏ لکجي ها توسان نانءُ",Adil Soomro
"کيسي ۾ جي سپُنا ٿَئي
تولئه ڏکيا رستا ٿئي.",Adil Soomro
"ڪيسين دردَ پنهنجي دلين ۾ دُکايون.
اوهان کي نه سائين! ته ڪنهن کي ٻُڌايون.",Adil Soomro
"ڪيتري معصوم هُئي ۽ بيخبر
ڇوڪري جا چاههَ ۾ گُم ٿي وَئي.",Adil Soomro
"چنڊُ تارن جي ڦُلن ڀرسان
ڄڻُ ڪو ٻارُ بُکايل آهي.",Adil Soomro
"مون ته دل جي اکين جي ڳالهه ڪئي
تنهنجي نيڻن ۾ ڇا رکيو آهي",Adil Soomro
"هيءَ به هڪڙي سوڀَ اٿئي
يارَ لئه وٺجي هارَ جو رستو.",Adil Soomro
"من اندرَ ۾ گھاوَ ڏيندي ٿي وڃي
ڪا ڳُجھي تلوارَ آهي شاعري.",Adil Soomro
"پيار ۽ سائنس جو ڪهڙو واسطو
تُون تجربا ايترا ڇوٿي ڪرين.",Adil Soomro
"هوءَ به اڻڄاڻُ ٿيندي پَئي وَڃي.
ذهنَ ۾ ڇڪتاڻِ ٿيندي پَئي وَڃي.",Adil Soomro
"هر ڪو ماڻهو هتي وڃي وکري
بند شهرن ۾ ڇا رکيو آهي",Adil Soomro
"هي ته آهي پاڻ ٻن جو مامرو
تُون ٻين سان هي ڪَٿا ڇوٿي ڪرين.",Adil Soomro
"هڪڙو پيارُ سلامت رهندو
سارو سانگُ تَباهي آهي.",Adil Soomro
"حادثي ۾ هُو گُذاري ويو ڪَوي
سُڏڪندي هُن جي رهيو ڀرسان ڪِتابُ",Adil Soomro
"ڪنهن جي دل جو درُ کڙڪائي ڪين سگھيا
خُواب اسان جا پئسن ۾ جو اَٽڪي پَيا.",Adil Soomro
"ڳوٺ اجڙيل ۾ گُذاريم زندگي
رونقون مون لئه رهيون سڀُ اوپريُون.",Adil Soomro
"تنهنجون ٻانهون منهنجي لئه ڇوليون هيون
پـــــــــر ڪنارا دُور ٿيندا پَي ويا.",Adil Soomro
"دوستيءَ کي روشني سمجھي اسان
ڪلهه وياسين راههَ ۾ رُلجي اسان.",Adil Soomro
"راههَ پنهنجي راتِ ڪيئن روڪي سَگھي
ڏِسُ ٻنين ۾ روشني آهي اڃان.",Adil Soomro
"ساوڻَ جا برساتي سپُنا.
ٿي ويا ڄڻُ گھَر ڀاتي سپُنا.",Adil Soomro
"تو سِوا هر سازُ ٿو سُڏڪو لَڳي.
دردَ جو آوازُ ٿو هرڪولَڳي.",Adil Soomro
"واهُر بدران بيانَ ڇپيا هِن
ليکڪ جي بيماريءَ تي.",Adil Soomro
"عوامي آواز تي بندش
درٻارون ڳالهائن ٿيون",Adil Soomro
"ڌرتيءَ کان وڌ سچ نه ڪوئي
نظرن جو دوکو آڪاس",Adil Soomro
"غَزلُ ٿو لِکين ۽ پَرائي زَمين!
نئين ڳول پنهنجي تون ڪائي زَمين.",Adil Soomro
"”ڌرتيءَ تي گدلاڻ ڏسو ڪيئن ڦهلي آ“
جھوپَن ڀرسان ڪالهه نَوابن ڳالهايو.",Adil Soomro
"هڪڙو ئي لفظ توکي مون فون تي چيو
آئينءَ تون جَل پريءَ جيان ۽ مينهن ٿي وسيو.",Adil Soomro
"سُونهن وارا دور ٿيندا پي ويا.
ڄڻُ سهارا دُور ٿيندا پَي ويا.",Adil Soomro
"تنهنجي دُوري دل ۾ خنجر ٿي هڻي
هي وڇوڙو ڄڻُ سزا آ ٿي ويو.",Adil Soomro
"سجَ صُبحَ جو دَرُ اچي کڙڪائيو
راتِ ساري دردَ جيان گُذري وَئِي.",Adil Soomro
"جڏهن به تُون اسٽيج تي آئينءَ ٻٽڙي لفظ چَوڻ
شور ۾ ورتل ميڙَ ۽ جلسا گُونگا ٿي پَئي ويا.",Adil Soomro
"اسان جي اُميدن جي ڦاٽل وڳي تي
ٿوري وقت لئه ڄڻُ چَتيون خُواب ٿيا ها.",Adil Soomro
"روحَ ۾ سَوَ رنگَ ٿا جاڳي پَون
شاهه! توکي مون جڏهن آهي پڙهيو.",Adil Soomro
"تنهنجو نانءُ اُچارڻ عبادت اسانجي
سِوا ذڪر ان جي گھڙيون سڀُ اجايون.",Adil Soomro
"مان وڇوڙي جُون ڪيان ٿو ڳالهيون
۽ اوهان کي ٿو اِهو چرچو لڳي.",Adil Soomro
"ڪيڏا چرچا پيارن سان
ڪن ٿا کوُهه اڃارن سان",Adil Soomro
"”مونکي ايڏو سارِ نه تون“
چنڊَ پرينءَ کي چَئي آ.",Adil Soomro
"مارئيءَ جو کوُههُ آهي ويو سُڪي
۽ عمر جي محل ۾ هِڪُ سَمُنڊُ آ.",Adil Soomro
"پلازا ڪي پيرن ۾ جھڳيون
هر فليٽ مان اک نهاري",Adil Soomro
"جي رهيا خوددار تن لئه ديس ۾
ٺوڪرُون ۽ ذلتون ساڳيون رهيون.",Adil Soomro
"ڪيسين گھايل پير ڪندين هي
اڳيان سمورا پاڇا ٿئي.",Adil Soomro
"ٿڪل شامَ جهڙي حياتي اسانجي.
خالي لامَ جهڙي حَياتي اَسانجي.",Adil Soomro
"هر منظر آ خوف ۾ ورتلُ
جي دلبرُ آ خوفَ ۾ ورتَلُ.",Adil Soomro
"ننڊ اڪيليءَ سان ڪمري ۾
ٻکجي ويا اڌَ راتي سپُنا.",Adil Soomro
"تو ڏٺي پيارَ جي ڪا گھٽي ڪانه هُئي.
توکي سڀُ ڪُجھهُ هُيو عاشقي ڪانه هُئي.",Adil Soomro
"جنهن ۾ سمنڊُ سَمايل آهي.
سوئي اندرُ گھايلُ آهي.",Adil Soomro
"جن کي ٺُڪرائي ڇڏيو لهرُن هُيو
ڪوڏ سُهڻا ٻيٽَ تي رَهجي وَيا.",Adil Soomro
"تُنهنجون صدائون بي معنى هِن
رهبر ٻوڙا گُونگا ٿئي.",Adil Soomro
"سُونهن جي ساڃهه اکين مان آ وئي
سڀُ ٿا پاڇن پٺيان سهڪن ڊُڪن",Adil Soomro
"هر اکر ۾ باهه ٿِي ڀڙڪي پئي
برف بڻجي لفظ منهنجا ٺار تون",Adil Soomro
"سمنڊ جا نيرا نيڻَ اُڃارا ڀاسِن ٿا
ٿَر جي منَ ۾ ڄڻُ ڪا ڇولي ڦَٿڪي ٿي.",Adil Soomro
"تنهنجي در تان پيار پنڻ لئه
جھلي مون جھولي ساڳئي آهي",Adil Soomro
"هُن کان مُرڪي موڪلايُم هاڻِ پَر
اکيُن ۾ آلاڻِ ٿيندي پَئي وَڃي.",Adil Soomro
"گھرُ، ناهي ڪو جن جو
سي ٻارَ اَسين آهِيون.",Adil Soomro
"سارا لفظ کُٽي ويا آهن
دريائُن ۾ پاڻي ڪونهي.",Adil Soomro
"تُون رُٺي آهين ته مُنهنجي رُوح ۾
دردَ جي چانڊاڻ ٿيندي پَئي وَڃي.",Adil Soomro
"گيت ـ نگر جو گسُ ٿي ڳولي
پين اُڃاري مسُ ٿي ڳولي",Adil Soomro
"ننگي پيرين جيونَ اسان کي ڊُڪايو
مگر ڏينهن تَتي جو ڇِتيون خُواب ٿيا ها.",Adil Soomro
"اوهان آڳ ٻاري جشن هو ملهايو
اسان دردُ پنهنجو اڱَر تي لکيو هو.",Adil Soomro
"تُنهنجو نانءُ رکيل آ اُن تي
سارو آ هُٻڪار جو رستو.",Adil Soomro
"تنهنجو ئي  چهرو نظر مون کي اچي
مان نهاريان ٿو جڏهن به آرسي",Adil Soomro
"پنهنجي اگھَ ٻڌائڻ خاطر
دستارون ڳالهائن ٿيون",Adil Soomro
"چاهتَ، بي رنگ جيون ۾
رنگَ وکيري وَئي آ.",Adil Soomro
"مونسان جَڏهن به تُنهنجي جَوابن ڳالهايو.
دردَن زخمي سڀني عذابن ڳالهايو.",Adil Soomro
"ڪنهن کي ڊاهڻَ جا ارادا ٿي رکي!
روزُ جو هُوءَ پاڻَ کي ائين ٺاهي ٿي.",Adil Soomro
"مُرڪي تو هي پاتا هِن پرَ
نانگن جهڙا تمغا ٿَئي.",Adil Soomro
"تُهمتُن کان ڇو لنوائين ٿو پَيو
پارسائي ڪينَ ٿي ايڏي ٺَهي.",Adil Soomro
"دلِ حاضر آ تُنهنجي اکِ جو
ڇو خنجَر آ خوفَ ۾ ورتَلُ.",Adil Soomro
"تنهنجا ڦهليل ٻانهون آهن
منهنجون روڪيل راهون آهن",Adil Soomro
"اِها مُڪ تُنهنجي آ مُون لاءِ ڪافي
هي تحفا اَجايا جَنم ڏينهنَ تي.",Adil Soomro
"چادَر ۾ کَڻي چنڊَ کي
هُوءَ راتِ به آئي هُئي.",Adil Soomro
"ڪوئي ٻوٽو پوکڻ وڏي ڳالهه آهي
هوٽلَ ۾ ڳالهيون ڪرڻُ يارَ سوليون.",Adil Soomro
"تُنهنجي آئَي ٿي ويو آهي
منَ ـ بَرَ ۾ وڻڪارَ جو رستو.",Adil Soomro
"آهي سدائين ذهن ۾ تنهنجي
يادُن جو لشڪر ۽ سنڌ",Adil Soomro
"شرابن ۾ وهنتل اوهان جا غزل هِن
مٽيءَ هاڻيون آهن اسانجون هي وايون.",Adil Soomro
"ريلَ جي کڙڪين منجھان هُن ڳوٺ جا
سڀُ نظارا دُور ٿيندا پَي ويا.",Adil Soomro
"گُلُ ٽاريءَ مان ڇِني پوءِ آڱريون سوچڻَ لَڳيون.
سازَ جون تارُون ڇُهي پوءِ آڱريون سوچڻَ لَڳيون.",Adil Soomro
"دردُ جي ناهي ته پو هي پيارُ ڇا ۽ سُونهن ڇا؟
خُوابَ خوشين جا اُڻي پوءِ آڱريون سوچڻَ لَڳيون.",Adil Soomro
"هُو ڪڏهن هو معتبر ڪوئي ڪتاب
هاڻي رَديءَ جا پَنا آ ٿي ويو.",Adil Soomro
"نفرتون هڪ جاءِ تي گڏُ ٿيون جڏهن
دُشمني هڪَ ٺاههَ ۾ گُم ٿي وَئي.",Adil Soomro
"تو ڏٺو ٿي پيارَ مان مون کي جڏهن
دردَ سارا دُور ٿيندا پَي ويا.",Adil Soomro
"رات، سيارو، وڻ ويڳاڻا
ڪوهيڙي جون ڪاهون آهن",Adil Soomro
"سڄي عمر ڳولا ۾ گُذري وئي
الائي تو ڪِٿي جي وسائي زَمين.",Adil Soomro
"پيارَ جي دُنيا جو پنهنجو رنگُ آ
دردُ ڀي محبوبَ جو تحفو لڳي.",Adil Soomro
"زندگي ٻيو ڀي گھڻو ڪُجھه چاهي ٿي.
ڇا ٿيو جو هُوءَ تُنهنجي ناهي ٿي.",Adil Soomro
"ڳولا ٿو ڪرين جنهن جي
دلبَر ۾ ڏِٺو هوندَئي.",Adil Soomro
"پنڇي ٽولي ساڳئي آهي
سامهون گولي ساڳئي آهي",Adil Soomro
"هُو بَتيلا پنهنجا ڪاهي ويا هليا
خُوابَ تن جا ٻيٽَ تي رَهجي وَيا.",Adil Soomro
"ڪڏهن هُو اسانجي هُيو آرسي
جو چهرو لڪائي هَليو ٿو وَڃي.",Adil Soomro
"بي سبب هي ڪاڳرن تي ڇا نه ڇا لکجيو وڃي
پين سان گڏجي ڊُڪي پوءِ آڱريون سوچڻَ لَڳيون.",Adil Soomro
"ذهن ۾ ڄڻُ نظرين جي جنگ آ
سوچَ جي سنسار ۾ ويڙهيو پَيو آن.",Adil Soomro
"مصنوعي لفظن سان ڪن ٿا آجيان
ڪوبه ناهي جو هِتي پنهنجو لَڳي.",Adil Soomro
"پيارُ منهنجو جي نَديءَ جهڙو نه هو
ساٿُ تُنهنجو ئي پَکيءَ جهڙو نه هو.",Adil Soomro
"تنهنجي اکين ۾ آءٌ ڏسان ٿو
ٿاريلو منظر ۽ سنڌُ",Adil Soomro
"فنڪارَ اَسين آهِيون.
هُٻڪار اَسين آهِيون.",Adil Soomro
"ڪنهن به مونکان نانءُ جو آهي پُڇيو
نانءُ تُنهنجو ئي اُچاري ٿو اچان.",Adil Soomro
"دردَن ايــــــــڏو ڌوڻـــــيو آ جو
مان ته وڃا ٿو ڊهندو سائين.",Adil Soomro
"”سمجهي سگھندين ڪينَ اسان جي درد سِوا“
عشق جي مڙني مون سان نصابن ڳالهايو.",Adil Soomro
"ڪنهن نه ڄاتو ته هُن خودڪشي ڇو ڪَئي
هُن جي جيون ۾ ڪائي چُمي ڪانه هُئي.",Adil Soomro
"ٽهڪَ ۽ خوشبو ورهائي ۽ ڪڏهن
دردَ جي دستارَ آهي شاعري.",Adil Soomro
"اسان کان لنوائي هليو ٿو وڃي.
هُو رستو مٽائي هَليو ٿو وَڃي.",Adil Soomro
"پيار واري شهر ڏي ويندي سَڄڻَ!
ڪين پوندا سين ڪڏهن ٿڪجي اسان.",Adil Soomro
"شبنمي شام جا رنگَ چُنريءَ جيان
ڪيئي چهرا هُيا سانوري ڪانه هُئي.",Adil Soomro
"بددُعا مونکي نٿي تُون ڏيئي سَگھين
خطُ هي مونکي نَٿو هي تُنهنجو لڳي.",Adil Soomro
"ميرن ڪپڙن وارا ماڻهو!
ڪير ٿو تولئه ڪار بيهاري",Adil Soomro
"محبت سان آهي جبل تي جھڙالو
ڪائي ڪونج تنها اُڏاڻي نه آهي",Adil Soomro
"الڳ راءِ رکندڙ هيو هڪڙو ڏاهو
اُنهيءَ سَچُ پنهنجو زهر تي لکيو هو.",Adil Soomro
"گھارِ تنها ڪُجھه ڏهاڙا اي نَدي
تون پکين جا آسرا ڇوٿي ڪرين.",Adil Soomro
"ٿوري ته ڳالهه هئي تون ناراض ٿي وئين
موٽيس مان تو وٽان ۽ مينهن ٿي وسيو.",Adil Soomro
"ڪيڏا ٿي مايُوس ويا هُو کَن پَل ۾
لغڙَ ٻارن جا ڪنڊن ۾ جو اَٽڪي پَيا.",Adil Soomro
"حاويليءَ ۾ هڪڙي چولي ڦَٿڪي ٿي.
شايد اُن ۾ ڪائي پِرولي ڦٿڪي ٿي.",Adil Soomro
"مان ڪڪرَ جو رُوپ ڌاري ٿو اچان.
شامَ تُنهنجي لاءِ ٺاري ٿو اچان.",Adil Soomro
"هٿ لڪيرن ۾ ڪڏهن ڀُلجي نه پَئهُ
سگھه سان هر آس هت آهي پُني",Adil Soomro
"اهڙو واءُ به گھُلندو سائين
مون کي مُنهنجو ملندو سائين",Adil Soomro
"نيٺ ته ڊهندو هي دستور
ڪوبه نه رهندو ڪنهن جو داس",Adil Soomro
"ڪوبه چهرو ڪين ٿو پنهنجو لڳي
لفظ لهجا ۽ اکيون سڀُ اوپريُون.",Adil Soomro
"رستن تي ارمان پيا هن
زخمي سڀ ارمان پيا هن",Adil Soomro
"رُڳو دردَ ئي ٿا ڦُٽن اُن منجھان
اوهان ئي اسان جي سُڪائي زمين.",Adil Soomro
"پاڻياريءَ جي پهچڻ سان ئي
ڀوڏيسر تي باک ڦُٽي آ",Adil Soomro
"تنهنجي نيڻن جو سانوڻ جڏهن ٿو وسي
دل جي بستي ڪچي پوءِ ٻُڏي ٿي وڃي.",Adil Soomro
"واهڻ جي هڪ سادي نينگر
مير ڍنڍ ۾ عڪس ٿي ڳولي",Adil Soomro
"جنهن ۾ آهي موتَ جو ئي انتظارُ
سابه سڏبي چَئُه ڀلا ڪا زندگي.",Adil Soomro
"مان تنهنجي پيار ۾ ويڙهيو پيو آن.
ڄڻُ ته ڪنهن هُٻڪار ۾ ويڙهيو پَيو آن.",Adil Soomro
"ڏات جي مڙني ڏارن ۾
گُل ڦٽي پيا ٽارن ۾",Adil Soomro
"ڪنهن به ڪم جي مون لئه ناهي آزادي
منهنجو هينئڙو تو وٽِ قابو سوچي ٿو.",Adil Soomro
"رُڳو تُنهنجي خاطر تُنهنجي گھَر جا ڀاتي
سڀئي مُون سڏايا جَنم ڏينهنَ تي.",Adil Soomro
"مُنهنجي اکين ۾ پاڻي ڪونهي
هاني ڪابه ڪهاڻي ڪونهي",Adil Soomro
"دل جي ڌرتي ٿُوهَرن جا سلسلا.
دردَ جا گُذرن ٿا ڪيئي قافلا",Adil Soomro
"دُک دلين جا پڌرا ٿيا
چهرن جي آثارن ۾",Adil Soomro
"توکي ساري آءٌ اڪيلو
وَلَر پکين جا ڏسندو آهيان.",Adil Soomro
"ماڳ مارن جا ڀلي مرڪن سدا
ڏک سڀني جا ويٺي ڌرتي سهي",Adil Soomro
"مان ته بڻجي وڻُ نهاريان واٽ ٿو
دير تون ايڏي هَوا ڇوٿي ڪرين.",Adil Soomro
"هڪلي پَيو ماريندو ڪونه
هُو هاري آ ماري ناهي.",Adil Soomro
"ٿوهَر جيان لڳو هو هر لفظُ ڄڻُ ته هُن جو
ڇاڇا چئي وئي آ ڏِياريِءَ جي شامَ جو.",Adil Soomro
"هُن ويچاريءَ ننڊَ کي وڪڻِي ڇڏيو.
مُڙس هُن جي جنڊَ کي وڪڻِي ڇڏيو.",Adil Soomro
"مايا ڏي سنسارَ جو رستو.
پنهنجو آهي پيارَ جو رستو.",Adil Soomro
"موت کان اڳ ۾ هيسيل هرڻي
شينهن اکين ۾ ترس ٿي ڳولي",Adil Soomro
"سارَ تنهنجي اچي پوءِ ٻُڏي ٿي وڃي.
دل ته منهنجي نچي پوءِ ٻُڏي ٿي وڃي.",Adil Soomro
"نه ڏيئو آ روشن نه ڪَکُ پَنُ بچيو آ
هوائن اسان سان ڪيون هِن ڀلايون.",Adil Soomro
"تُون ته ويو هُئين خوشين پويان
ساڳيا دردَ ئي آندا ٿئي.",Adil Soomro
"عيد آئي اسان جي اڱَڻَ تي ايئن
دردَ جو رقصُ هو، ڪا خوشي ڪانه هُئي.",Adil Soomro
"ويجھڙن کان دل پري ٿيندي وڃي
اڻَ ڏٺن جي آسَ ۾ ڀوڳيان پيو.",Adil Soomro
"شاعر ۽ ساگر جي سيني
ڇُلندڙ ڇولي ساڳئي آهي",Adil Soomro
"حياتيءَ جي مشڪل ۽ ظالم گھڙين ۾
اوهان جي ڏنا سي سَهارا ٿا مُرڪن.",Adil Soomro
"زندگي پياري ڪيائون ديس کان
هاڻي ويٺا سنڌ لئه روئن سڪن",Adil Soomro
"روئي ٿو پيو گوبند مالهي
ساري پنهنجو گھر ۽ سنڌ",Adil Soomro
"پڙهيون مون ته آهن گھَڻن جون ڪهاڻيون.
هَوائُن ٻڌايون وَڻَن جون جون ڪهاڻيون.",Adil Soomro
"منهنجي گھٽين ۾ گھُمندو هو اُستاد ڪڏهن
ياد ڪري ماضِيءَ کي دادُو سوچي ٿو.",Adil Soomro
"ڊَپَ جي ڪنهن ولِ اندر ناهي ڦُٽو گُلُ سچَ جو
ڪوڙ ڏي ٿورو کڄي پوءِ آڱريون سوچڻَ لَڳيون.",Adil Soomro
"دل جي ٻيڙي پُرزا پُرزا
لهر لهر سان لُڇندو آهيان.",Adil Soomro
"اهائي حياتي ڪَري پيارُ وٺُ تُون
هِتي ڪوبه ٻيهرَ مَري ڪونه ايندو.",Adil Soomro
"سالگره جو ميڙُ لڳو پَئي مصنوعي
پيارَ اسان جي لفظن ۾ جو اَٽڪي پَيا.",Adil Soomro
"سڀئي تُهمتُون هَن اسانجي حصي ۾
آ بدنام جهڙي حَياتي اَسانجي.",Adil Soomro
"ڪنول جهڙين داسين آڏو
پٿر جا ڀڳوان پيا هن",Adil Soomro
"زندگي توسان نڀايون ٿا اچؤن
هونئن ويا هُون دردَ ۾ لَٽڪي اسان.",Adil Soomro
"سانجھيءَ ڌاري ٿَڪل شڪاري سَرهو آ
ڍنڍَ پکين جي اُجري ٽولي ڦَٿڪي ٿي.",Adil Soomro
"اڳُ ٿيندا ها اوسيئڙا پر
ڪير ٿو هاڻي هيڪل گهاري",Adil Soomro
"فوٽ پاٿ تي شڪنتلا کي
ڏسي روئي ها ڪاليداس",Adil Soomro
"تو لکيو ڇاهي اُنهيءَ ۾ بَس اُها هُرکُر رَهي
ڊائري تنهنجي کڻِي پوءِ آڱريون سوچڻَ لَڳيون.",Adil Soomro
"جنهن کي سمجھي لوڪ تنهنجي ڪمتري
ڪر نه تون اختيار اهڙي عاجزي",Adil Soomro
"وئي آهي گُم ٿي خبرَ ناهي ڪيڏانهن
اچو مُرڪ پنهنجي اسان گڏجي ڳوليون.",Adil Soomro
"”گھڻي وقتَ کانپوءِ وريو ڳوٺِ آهين“
چئي مونکي رستا ۽ چارا ٿا مُرڪن.",Adil Soomro
"ڏئي خُواب اڱرن جهڙا سانوريءَ
اسان جي اکين جي جَلائي زمين.",Adil Soomro
"ڪيترا آهن دُکي شاعر مگر
گيتَ تنهنجا ئي چون ٿا زندگي.",Adil Soomro
"وڇڙڻ ويلي ڪينَ مون توسان ڳالهايو
لفظ نڙيءَ جي رستي ۾ جو اَٽڪي پَيا.",Adil Soomro
"راڳيءَ جي آواز پکيڙي
محفل ۾ دردن جي خوشبو",Adil Soomro
"شهر وارو گھرُ ڪُشادو هو ڀلو پرَ
ڳوٺ ۾ پنهنجي جھُڳيءَ جهڙو نه هو.",Adil Soomro
"بادَل جي دلداريءَ تي.
ٿَري سُمهي پيو واريءَ تي.",Adil Soomro
"لفظُ هرڪو هُن جو نالو ٿو لڳي
ڄڻُ پرينءَ جي سارَ آهي شاعري.",Adil Soomro
"قافلو ڪڪرن سندو رمندو رهيو
راتِ، تارن جي ڍڪي آئي چُني",Adil Soomro
"ڪوئل پاڻُ الائي ڪاڏي اُڏري وئي
وڻَ تي پو ڀي ان جي ٻولي ڦَٿڪي ٿي.",Adil Soomro
"ساڌُو ٻيلي جو پوڙهو ساڌُو سوچي ٿو.
وڻَ ٿا سوچن آخر ڇا هو سوچي ٿو.",Adil Soomro
"سِجَ جي ڪرڻَن منجھان گُذري هَوا
ڄڻُ ٿڌي وڻراھَ ۾ گُم ٿي وَئي.",Adil Soomro
"هاڻي لکندي ڇو الائي آڱريون سوچن پيون
وقت هو جو مَسُ قلم ۽ ڊائري هوندي هُئي.",Adil Soomro
"ڇالئه ڳوٺُ ڇڏي ويو آهين
شهرَ ۾ ڪهڙا پنهنجا ٿئي.",Adil Soomro
"جي به دردَن جُون ساعَتون آهن
عشقَ تُنهنجون عنايتون آهن.",Adil Soomro
"سڄي ڳوٺ وارن جو ڳالهيون ڪيون سي
مگر ڪين پنهنجون سگھياسين ٻڌائي",Adil Soomro
"منهنجو پيار بتيلي وانگر
سامونڊي تون ڇولي آهين",Adil Soomro
"نٿي دل مڃي جو اوهان سان ڪجن ها
اوهان کان ئي مليل ڦٽن جون ڪهاڻيون.",Adil Soomro
"امن پسند انسانن جي لئه
ڪين بڻيا آزاري آهيون",Adil Soomro
"جڏهن به تُنهنجي پيارَ جا لهجا گُونگا ٿي پَئي ويا.
مُنهنجي دل جا سارا دهڪا گُونگا ٿي پَئي ويا.",Adil Soomro
"شهرَ پنهنجي ۾ هُئي جا زندگي.
ڪنهن اسان کان سا کَسي سا زندگي.",Adil Soomro
"حاويليءَ ۾ چنڊَ ڏٺو پَئي جذبن جو قتلامُ
راتِ جي هنجَ ۾ ڪيئي سُڏڪا گُونگا ٿي پَئي ويا.",Adil Soomro
"رات جي ڪارن نيڻن مان
پائن ٿا پيا جھاتي سپُنا.",Adil Soomro
"ڪين رهيو ويساهه وڻن کي
طوفانن جي ياريءَ تي.",Adil Soomro
"تو اکين جي ڇانوَ ۾
ڇو حجاب آ رکيو.",Adil Soomro
"پاڻَ ڪڪرن کي روئارڻ چاهيو
موٽَ ۾ پنهنجن اکين ۾ لُڙڪ ها.",Adil Soomro
"راڳي گيتُ ٻڌاءِ نئون ڪو
هي ته ٻين جو ڳايل آهي.",Adil Soomro
"لفظن کي ڄڻُ لوڻُ لڳل آ
تنهنجو لهجو ساڳيو ناهي",Adil Soomro
"تنهنجي پاڙي ۾ مليو مونکي سُڪون
هر گھٽي مون شهر جي آهي گھمي",Adil Soomro
"درياهه وچ ۾ تنهنجي ٻيڙي
پنهنجا پنڌ ڪنارن سان",Adil Soomro
"پيارَ جا ناتا سُڃاڻي ٿيون سگھن
ڪُجهه اکين ۾ ۾ روشني آهي اڃان.",Adil Soomro
"گھر اباڻو، ماءُ پيءُ ٻُڍڙا اڪيلا!
پُٽ سڀئي پنهنجن گھرن ۾ ٿا رهن",Adil Soomro
"منظَرن ۾ رنگَ ٿا ڀرجي وڃن
تُنهنجو چهرو جي نهاري ٿو اچان.",Adil Soomro
"تنهنجي گھر جي ڀرسان آهيان
ڄڻُ مندر جي ڀرسان آهيان",Adil Soomro
"ڪيڏا درد طوفان بڻجي اچن ٿا
تڏهن به اکين ۾ ڪو پاڻي نه آهي",Adil Soomro
"انياءَ جي سيني ۾
تلوارَ اَسين آهِيون.",Adil Soomro
"اوهان جي اکيُن ۾ انگُورن جُون وليون
ڀڳل جامَ جهڙي حَياتي اَسانجي.",Adil Soomro
"شيشي جي وڏائيءَ کي
پٿرَ ۾ ڏِٺو هوندَئي.",Adil Soomro
"پيارَ کان جي ڌار آهي شاعري
سابه ڪهڙي يار آهي شاعري.",Adil Soomro
"نانءُ تُنهنجو مون فقط آهي کنيو
ڪمري ۾ سُرهاڻِ ٿيندي پَئي وَڃي.",Adil Soomro
"رُوپ ڌاريو جن هتي شيطان جو
تن بندن لئه نعمتون ساڳيون رهيون.",Adil Soomro
"هڪڙي چنڊَ اڳيان تارن جو
ڄڻُ لشڪرُ آ خوفَ ۾ ورتَلُ.",Adil Soomro
"سڀني آڏو ڇالئه جھُڪندي
دل مُنهنجي درٻاري ناهي.",Adil Soomro
"سَدا مهڪ موتئي جي نچندي رهي آ
اسان جي اڱڻَ ۾ ڦٽيون ڪيئي گوليون.",Adil Soomro
"اکين تي رَکي ڪارڊُ تُنهنجو چميو مون
ٿيا سُک سَوايا جَنم ڏينهنَ تي.",Adil Soomro
"جو ٿَر ۾ ڏِٺو هوندَئي.
ٻُڏتَر ۾ ڏِٺو هوندَئي.",Adil Soomro
"سڀُ خوشيون ميڙي کَڻي آياسين پَر
دردَ پنهنجا ٻيٽَ تي رَهجي وَيا.",Adil Soomro
"ان کان وڌيڪ ڪهڙو مون لئه عذابُ هوندو
گُذري وئي هو ڀرسان ۽ مينهن ٿي وسيو.",Adil Soomro
"نه ترسي ڳالهائي عجب دوست آ
رُڳو هٿُ ملائي هَليو ٿو وَڃي.",Adil Soomro
"ڪنهن سازَ پُراڻي جي
ڄڻُ تارَ اَسين آهِيون.",Adil Soomro
"ڇوڪري تنهنجي اکين جي شهر ۾
شخص هڪڙو لاپتا آ ٿي ويو.",Adil Soomro
"سڀئي آکيرا روشن آهن
ڏسُ ته پکين جي لاتِ ٻَري ٿي.",Adil Soomro
"پاڻَ کان وسري ويندُس مان پَر
تُنهنجو خِيالُ ته رهندو سائين.",Adil Soomro
"ڍنڍَ ٿي مونکان پُڇي مان ڪير هان
ڳوٺ رستا ۽ ٻنيون سڀُ اوپريُون.",Adil Soomro
"هوءَ ته سڀُ ڪجُهه ڄاڻي ٿي.
پوءِ ڇو درد اُماڻي ٿي.",Adil Soomro
"مون ڏي ائين نهاري ٿي ڄڻُ
تاريخي آثار ٿي سمجھي.",Adil Soomro
"سڄي حياتي ساٿُ ڏنو ٿئون
هاڻي دُکن کي ڪير ڌڪاري",Adil Soomro
"بي سُرن جي ديس ۾
تو رُبابُ آ رکيو.",Adil Soomro
"ڄڻُ ته آهيان مان مٽيءَ جي مُورتي
پاڻَ ٺاهي پاڻَ ئي هُوءَ ڊاهي ٿي.",Adil Soomro
"گھر سمورا ويا ٻهاري
جارن ۾ قرآن پيا هن",Adil Soomro
"ڪين جي ڪنهن سان نڀائي ٿي سگھين
واعدن کي تون ڳڀا ڇوٿي ڪرين.",Adil Soomro
"ڪيئن ڇڻي ها دردُ اسانجو
دل آ پيارا ڇاڻي ڪونهي.",Adil Soomro
"تنهنجي اکين ۾ چاهت منهنجي
گم ٿيل هڪڙو شخص ٿي ڳولي",Adil Soomro
"مون فقيري رُوپ ڌاري هنئي صَدا
ڏانءٌ تنهنجو پرَ سَخيءَ جهڙو نه هو.",Adil Soomro
"گھوٽَ سان گڏُ ڪارِ ۾ هوءَ ڪامڻي
ڄڻُ ته منهنجي دل مٿان گُذري وَئِي.",Adil Soomro
"کليل دريءَ مان چنڊ نهاري
روئندڙ ٻالڪ ماءُ سمهاري",Adil Soomro
"هاريءَ جھول اُهائي خالي
ڀاڳ ويا ڀوتارن سان",Adil Soomro
"اُڃايل چپن جو هُيو ذڪر جنهن ۾
هوائن سو نوحو ڪڪرَ تي لکيو هو.",Adil Soomro
"مُون اُڃايل واسطي هوءَ جَل پَري
ڪربَلا ڇاڪاڻِ ٿيندي پَئي وَڃي.",Adil Soomro
"هي بي رنگ جيون رنگا رنگُ چوليون.
ڏُکن جي ڏَهر ۾ ٿَريلين جُون ٽوليون.",Adil Soomro
"جيڪا دل اُڃاري ناهي
سائي دردَن واري ناهي.",Adil Soomro
"نفرن جا آڙاهه اکين ۾
تلوارون ڳالهائن ٿيون",Adil Soomro
"تو مِلڻَ وقت اهڙو هو، تاثر ڏنو
ڄڻُ ته توسان ڪڏهن دوستي ڪانه هُئي.",Adil Soomro
"لفظن ۾ ٽهڪن جي خوشبو
ساهن ۾ سُڏڪن جي خوشبو",Adil Soomro
"مان ته هيُس مجبور مگر هُوءَ
محبت جو غدار ٿي سمجھي.",Adil Soomro
"روبَرو دوستيءَ جون دعوائون
دِل ۾ ڪيڏيون رَقابَتون آهن.",Adil Soomro
"منهنجو هي اندرُ ۽ سنڌُ
ڄڻُ هڪڙو مندرُ ۽ سنڌُ",Adil Soomro
"الوداع توکي چوڻ کان پوءِ سدا
مند سانوڻ جي اکين ۾ ٿي رهي",Adil Soomro
"ناهي شاوَرَ ۾ اُها منهنجا پرين!
ڳالهه جا مينهن جي ڪڻين ۾ ٿي رهي",Adil Soomro
"تنهنجا لفظ صحيفن جهڙا
محبوبن جي ٻولي آهين",Adil Soomro
"مُسافر کي رستي جي مِٽيءَ ٻُڌايو
پنهوارن، ڌنارن، ڌڻن جون ڪهاڻيون.",Adil Soomro
"پارڪَر جي مورَ جي هر دانهن ۾
روپلي جي روحَ جي آهي صَدا.",Adil Soomro
"تُون ٿئين ناراضُ پو ڄَڻُ ائين لَڳي
حُسن تي هٿيار ٿا پئجي وڃن.",Adil Soomro
"ڄاڻ  ته ڦهليو روشن واس
هاڻ نه رهندي رات اُماس",Adil Soomro
"ڪندي عبادت ذهن تي تُنهنجي چهري اُڀرڻ سان
سارا ورد وظيفا مُنهنجا گُونگا ٿي پَئي ويا.",Adil Soomro
"رات ريشم جيان رُوح تي ڄڻُ لَٿي
ياد تُنهنجي جلي چاندني ڪانه هُئي.",Adil Soomro
"تنهنجي گذرڻ بعد ڀي ڪيئي پهر
تنهنجي خوشبو ڄڻ گھٽين ۾ ٿي رهي",Adil Soomro
"آهي ديرو پيار وارن جو جِتي
تن گھٽين ۾ روشني آهي اڃان.",Adil Soomro
"نيڻن ۾ تيزابُ ڇٽَي ويا
سُهڻيءَ جا محلاتي سپُنا.",Adil Soomro
"ٽهڪ تنهنجا ٿو ٻُڌان ڄڻُ ٿو لڳي
مان ٿڌي وڻڪارَ ۾ ويڙهيو پَيو آن.",Adil Soomro
"لُڙڪ نيڻن ۾ اچي مُرڪڻَ لڳا
يارَ پيارا دُور ٿيندا پَي ويا.",Adil Soomro
"دوستن جا دَرَ سڀئي خاموش ها
پرَ کُليون مون لئه دَريون سڀُ اوپريُون.",Adil Soomro
"رهواسين جي قتل پُڄاڻان
خالي گھَرُ آ خوفَ ۾ ورتَلُ.",Adil Soomro
"تُنهنجي دل مان تڙجَڻ وارو
گھٽيءَ گھٽِيءَ ۾ رُلندو سائين.",Adil Soomro
"مُنهنجي گيتن راتِ مونکا ٿي پُڇيو.
شاعريءَ مان توکي آخر ڇا مِليو.",Adil Soomro
"سرد جذبن ۾ ڇا رکيو آهي
پنڊ پهڻن ۾ ڇا رکيو آهي",Adil Soomro
"راتيون جاڳي ڏيئا اورن
دل جا قصا جارن سان",Adil Soomro
"جڏهن پائي گَجرا اڱَڻَ ۾ سُتينءَ تون
تڏهن منهنجا تارا ڪَتيون خُواب ٿيا ها.",Adil Soomro
"ڪنهن سَمي ساهن ۾ هڪڙي سانوري هوندي هُئي.
خوابَ ها پاڳل سڀيئي دل چَري هوندي هُئي.",Adil Soomro
"اهڙي اڳُ ۾ ڪانه هُئي
جهڙي آهي هاڻي ٿي.",Adil Soomro
"نانءُ تُنهنجو نانگُ ٿئي تولئه مَتان
خُود نُمائي ڪينَ ٿي ايڏي ٺَهي.",Adil Soomro
"تنهنجو گھرُ ڇو ڪين ٿو لڀجي
يا هي رستو ساڳيو ناهي؟",Adil Soomro
"ڪين سي ناتا سُڃاڻي ٿيون سگھن
جن اکين تي عڪس نوٽن جا ٺهن",Adil Soomro
"پاڻياريءَ جي نيڻَن ۾ ڪو اهڙو جادو هو
کوههَ جي ڀرسان ماڻهو پياسا گُونگا ٿي پَئي ويا.",Adil Soomro
"دل به تُنهنجي شهر جي ديوار جيان
هرڪو پنهنجو پوسٽر هڻندو رهيو.",Adil Soomro
"هٿيارن جي پرواهه ناهي
تُنهنجي اکيُن کان ڊڄندو آهيان.",Adil Soomro
"پيارَ جو هڪڙو لفظُ جيئاري
نفرت سان مان ڊَهندو آهيان.",Adil Soomro
"اڳين ڪرسين تان سادا ماڻهو
معزز ماڻهن ڇڏيا اُٿاري",Adil Soomro
"مون ٿي سمجھو سولي آهين
سائنڻ! تون ته پرولي آهين",Adil Soomro
"جذبا ۽ احساس نه ڪوئي
هڪ پٿر جي ڀرسان آهيان",Adil Soomro
"هُن ڪَئي مُرڪي سڀن جي آجيان
پر وياسين ميڙَ مان رهجي اسان.",Adil Soomro
"اوهان جي اکين ۾ اشارا ٿا مُرڪن
۽ خيالن ۾ مُنهنجي نظارا ٿا مُرڪن.",Adil Soomro
"ڪاڇي جهڙي جيون ۾ تون
آئي بڻجي هولي آهين",Adil Soomro
"تُنهنجي حُسن جي هٿيارن جي آڏو سانولڙي
تلوارُون ۽ بڻڇيون ڀالا گُونگا ٿي پَئي ويا.",Adil Soomro
"تنهنجي نيڻن ۾ جو هي مهراڻ آ
مان انهيءَ جي پياسَ ۾ ڀوڳيان پيو.",Adil Soomro
"ڏيههُ ڏکن جو ڏوري هاڻي
مرڪ ـ شهر جي ڀرسان آهيان",Adil Soomro
"اسان پنهنجي ڀاڳن جون هيسيل هي هرڻيون
زماني جي بگھڙن کان ڪيسين بچايون!",Adil Soomro
"عڪس اکين ۾ سُونهن جا آهن
خُواب نگر ۾ رهندو آهيان.",Adil Soomro
"هُن جي آڏو استعارا سڀُ هوندا ها شرمسار
هن جي گھرَ ۾ ڄڻُ ته ٻانهي شاعري هوندي هُئي.",Adil Soomro
"اوهان مرڪ پنهنجيءَ سان خوشبو پکيڙي
نهاري، جياري پوءِ ماري نه ڇڏجو",Adil Soomro
"ننڊ منهنجي اکين کان رُسي ٿي وڃي
تنهنجون يادون اچن روز آڌيءَ مهل",Adil Soomro
"توسان گڏجڻ جو بهانو جيئن ملي
ڪُجههُ نه ڪُجههُ تو وٽ وساري ٿو اچان.",Adil Soomro
"پيارَ جو اهڃاڻُ آ جو بي سببُ
پاڻَ ۾ تڪرارَ ٿا پئجي وڃن.",Adil Soomro
"ڪوبه سُڏڪو درُ نه ٿو ڀُلجي ڪڏهن دل جو ٽَپي
اڳُ ته نيڻن جَل هُئا جو جَل پَري هوندي هُئي.",Adil Soomro
"اخبارون ڳالهائن ٿيون
ديوارون ڳالهائن ٿيون",Adil Soomro
"اسان پنهنجو ورثو نه سانڍي سگھياسين
فخر سان ڪيون ٿا وڏن جون ڪهاڻيون.",Adil Soomro
"سونهن جا اجرن پکين ۾ ٿي رهي
شاعرن جي سا دلين ۾ ٿي رهي",Adil Soomro
"ديس مٺي جي نقشي تي ڄَڻُ
موهيندڙ گلڪاري آهيون",Adil Soomro
"جي دلين ۾ روشني آهي اڃان.
دوستين ۾ روشني آهي اڃان.",Adil Soomro
"ڪاوَڙ به هُن ڪَئي آ ڏِياريِءَ جي شامَ جو.
اوندهه ڏَئي وَئي آ ڏِياريِءَ جي شامَ جو.",Adil Soomro
"وري پارِ توکي ئي وڃڻو آ سُهڻي
هُو ميهارُ توڏي تَري ڪونهَ ايندو.",Adil Soomro
"هن ڌرتيءَ جون ڪيئي نياڻيون
ظلم ڪيون بيواهون آهن",Adil Soomro
"تُنهنجي نظرُن مان جي ڪِري پَياسين
جاتَي ڪاٿَي مَلامتُون آهن.",Adil Soomro
"تُنهنجو پيارُ مليو جي ناهي
ڄڻُ ته حياتي ماڻِي ڪونهي.",Adil Soomro
"پاڻَ ٿو پنهنجي ڪَري واکاڻِ هو
آدمي ڪيڏو نه ٿو هلڪو لڳي.",Adil Soomro
"ساٿُ اوندھ آ ڏنو هر موڙَ تي
ٿيون حياتيءَ ۾ بتيون سڀُ اوپريُون.",Adil Soomro
"سڄي رات نيڻن ۾ ٽانڊا ٻريا ٿي
چِکيا تي جليا جي سَتيون خُواب ٿيا ها.",Adil Soomro
"تنهنجي چپڙن جو چورايان رنگُ مان
ذهن ۾ هڪ چور ٿو ڊوڙي پيو",Adil Soomro
"ڏُک نٿو هاڻي ٿئي ڪنهن ڳالهه تي
پاڻَ سان ڏاڍا ٿا هِن حادِثا.",Adil Soomro
"تنهنجو نانءٌ چپن تي آ پر
دل جو دهڪو ساڳيو ناهي",Adil Soomro
"واءُ ۾ رابيلَ جي مهڪار نچندي هُئي جڏهن
اوچتو پوندي کُلي هُن جي دَري هوندي هُئي.",Adil Soomro
"ديس ڌڻين جا چؤواٽي تي
وڪري لئه سامان پيا هن",Adil Soomro
"کلڻ جي ته عادت اوهان ئي وڌي آ
روئي پاڻ مونکي روئاري نه ڇڏجو",Adil Soomro
"سياري جُون راتيون اُهي ئي ته ساڳيون
مگر مَچَ ميڙا نه ڳالهيون پروليون.",Adil Soomro
"ڪچين درن جي دروازن ڏانهن
کڄندڙ کوڙ نگاهون آهن",Adil Soomro
"روڊ تي لکجي وئي رتُ جي لڪير
ڪنهن جي کاتي ۾ لکي سا زندگي.",Adil Soomro
"دُک جي رات لڙي آ ٿريا!
هر ٿوهر تي باک ڦُٽي آ",Adil Soomro
"رات وساري ويئي آهي
نيڻن ۾ سپنن جي خوشبو",Adil Soomro
"ڏيهه ڏکايل ۾ اوسائين!
مرڪ نه آئي ڪنهن کي راس",Adil Soomro
"ڳوٺ جي ڪنهن شمشان جيان
شاعر جي دل آهي اُداس",Adil Soomro
"تُنهنجي آڏو لفظَ اوندهه ٿي ويا
ماٺِ جو ڪمري ۾ ٿي ڏيئو جَليو.",Adil Soomro
"سومرا! هي توکي ڇا آ ٿي ويو.
هر اکر تنهنجو خطا آ ٿي ويو.",Adil Soomro
"ڪنهن پيارَ ڪهاڻيءَ جا
ڪردارَ اَسين آهِيون.",Adil Soomro
"برٿ ڊي جي هُئي خوشي توکي مگر
سارا تُحفا ٻيٽَ تي رَهجي وَيا.",Adil Soomro
"سورج هيٺان پاڻ رهياسين
جڳَ والاري ساري ڇانءُ",Adil Soomro
"روئي پاڻَ ئي ٻارَ چُپ ٿي سُمهن ٿا
رهيون يادِ ناهن مگر ڪنهن کي لوليون.",Adil Soomro
"ڪا خبر ناهي ته ڪِٿي آهين
تُنهنجون خُوابن ۾ زيارتون آهن.",Adil Soomro
"تُنهنجي جوڀَن جي ڏسي جادوگري
مُون سَموري منڊَ کي وڪڻِي ڇڏيو.",Adil Soomro
"سندس نيڻَ آلا رهن ٿا مگر
هُو سڀَ کي کلائي هَليو ٿو وَڃي.",Adil Soomro
"ختم ٿي وڃي سا ڪهاڻي نه آهي
ڪٿي پيار جي ڪا پُڄاڻي نه آهي",Adil Soomro
"کَڙڪائي درُ ۽ دَري ڪونه ايندو.
اهو عشق توڏي وري ڪونه ايندو.",Adil Soomro
"نفرت جون اورانگھي راهون
نينهن نگر جي ڀرسان آهيان",Adil Soomro
"ساههَ ۾ ويساههُ ڪيڏو آهي پرَ
سنڌُ کان پياري ڪَبي ڇا زندگي.",Adil Soomro
"جڏهن تون ڌڪاريون ته پيرن ۾ تنهنجي
سڀئي منهنجا اُجرا رَتيون خُواب ٿيا ها.",Adil Soomro
"مان آهيان اُن شعر وانگي دوستو
قافيو جنهن کان جُدا آ ٿي ويو.",Adil Soomro
"هُو ويا سڀُ هيڪلو مون کي ڇڏي
ڄڻُ وياسين ساٿَ مان ڪٽجي اسان.",Adil Soomro
"تُون مان هياسين تنها ۽ چؤڏس هُيون هَوائون
پن ٿي ڇڻيا وڻن تان ۽ مينهن ٿي وسيو.",Adil Soomro
"ڪيئن ڪيان مان توسان دوکو
تولئه ناهي چاههُ رهيو ڪو",Adil Soomro
"مان ڪيان ٿو پيار ۽
تو حسابُ آ رکيو.",Adil Soomro
"مورَ جو کنڀُ مون اکين تي هو رکيو
پرَ اهو تنهنجي سَڳيءَ جهڙو نه هو.",Adil Soomro
"شهر سڄي جا ماڻهو گونگا
ديوارن جون دانهون آهن",Adil Soomro
"تنهنجون ادائون، مست هوائون
ڪونگو ٽارا ڳائن ٿا",Adil Soomro
"جنهن ۾ ناهين زندگيءَ جي جستجو
ڪهڙي ڪم جي آهي اهڙي شاعري",Adil Soomro
"لوڪ آڏو ڀل نه مونکي سار تون
نانءُ منهنجو دل ۾ ئي اُچار تون",Adil Soomro
"پيارَ جي اتهاسَ ۾ ڀوڳيان پيو.
ڄڻُ صدين جي تاسَ ۾ ڀوڳيان پيو.",Adil Soomro
"جھِرمر جهانَ ڀرسان تُنهنجي جھُڳيءَ جو منظرُ
ڇالاءِ سُرمئي آ ڏِياريِءَ جي شامَ جو.",Adil Soomro
"مون بَتيلو پيارَ جو جوڙيو مگر
تو اکين جي سمُنڊَ کي وڪڻِي ڇڏيو.",Adil Soomro
"پنهنجي ليکي مُرڪي ويٺو
شايد هي به ستايلُ آهي.",Adil Soomro
"اُجڙيل دل جي ويراني ڪنهن ڪونه ڏٺي
خيالَ سڀن جا رنگَن ۾ جو اَٽڪي پَيا.",Adil Soomro
"اڳُ ته اهڙي ڪانه هُئي هُوءَ سانوري
بي رحم هاڻي ڀلا ڇو آهي ٿي.",Adil Soomro
"ماڻهن تائين پهچن آخر ڪيئن ڀَلا؟
گيتَ اسان جا تمغن ۾ جو اَٽڪي پَيا.",Adil Soomro
"هڪ پيارَ سِوا ڪُجھهُ نه
هِن گھَر ۾ ڏِٺو هوندَئي.",Adil Soomro
"يادِ جا پنڇي اچي جنهن تي لُڏن
سا گُلن جي ٽارَ آهي شاعري.",Adil Soomro
"ڪنهن جي دل ٽوڙڻ کي شايد
جيون جو وهنوارُ ٿي سمجھي.",Adil Soomro
"تون جي ناهين ته پوءِ نهارين ڇو؟
سُڃ رستن ۾ ڇا رکيو آهي",Adil Soomro
"توکان ئي ويا وسري
ڇو يارَ اَسين آهِيون.",Adil Soomro
"عيبن جُون ٻُڌي ڳالهيون
اندرَ ۾ ڏِٺو هوندَئي.",Adil Soomro
"هڪ چهرو ئي هرڪنهن
منظر ۾ ڏِٺو هوندَئي.",Adil Soomro
"مٺڙي مرڪ جي پاڇي ۾
دوکا ۽ دهمان پيا هن",Adil Soomro
"وڃَي دل اسان جي ٿي رنگين بڻجي
جڏهن توسان گھاريل اچن يادِ هوليون.",Adil Soomro
"هونئن ته ڪيئي رنگَ آهن هر طرف
تو سِوا پيلاڻِ ٿيندي پَئي وَڃي.",Adil Soomro
"گھَر خوشيءَ جا ڪيترا ڪمزور هِن
ٿوري ڏُک تي ڏارَ ٿا پئجي وڃن.",Adil Soomro
"ڪا ڳالهه هُئي جيڪا
مون کان تو لنوائي هُئي.",Adil Soomro
"حاڪم جي هر ڳالهه قبولي
ڪين ٿيا درٻار آهيون",Adil Soomro
"اڃا آس جو واس آهي ذهن ۾
اڃا دل جي ڏياٽي اُجھاڻي نه آهي",Adil Soomro
"جا عشق آهي پاتي
دستارَ اَسين آهِيون.",Adil Soomro
"مون ته اچڻُ ٿي چاهيو تُنهنجي شاديءَ ۾
تُنهنجا واعدا پيرَن ۾ جو اَٽڪي پَيا.",Adil Soomro
"شاعر کي آ ننڊ اچي وئي
جاڳي ٿي گيتن جي خوشبو",Adil Soomro
"ڏسندي ئي پريان مونکي
تو راههَ مَٽائي هُئي",Adil Soomro
"هر نظر اخبار واري ٻار جي
چونڪ جي ڳاڙهين بتين ۾ ٿي رهي",Adil Soomro
"حُسنَ جي ناراضگي ٿي زلزِلو
عاشقي اوڙاههَ ۾ گُم ٿي وَئي.",Adil Soomro
"پائي دُکن جي چادر هوءَ نينگري اڪيلي
گھرَ ۾ سُتي پَئي آ ڏِياريِءَ جي شامَ جو.",Adil Soomro
"هڪ طرفو هي پيارُ اوهانجو
ڪيسيتائين هلندو سائين.",Adil Soomro
"منهنجي منَ ۾ زلزلا ڇو ٿي ڪرين.
تُون اکين سان حادثا ڇوٿي ڪرين.",Adil Soomro
"جِتِ ڪتابُ آ رکيو
اُتِ گُلاب آ رکيو.",Adil Soomro
"شُهرَتُن جو سَهارو چاهين ٿو
عارضي سي به اڏاوَتون آهن.",Adil Soomro
"چنڊُ به شايد ٿڪجي پيو آ
جوڀن جي اڌَ راتِ ٻَري ٿي.",Adil Soomro
"هي ڌرتيءَ جي ٻولي وساري نه ڇڏجانءِ
ڀلي دوست ڪيئي تون ڳالهاءِ ٻولِيون.",Adil Soomro
"توکي جو تمغو مليو سرڪارِ کان
سو ڪَوي! تُنهنجي خوديءَ جهڙو نه هو.",Adil Soomro
"ڏکَ وڇوڙا هي اوسيئڙا
محبوبن جا تحفا ٿئي.",Adil Soomro
"هيکلائي ٿي پئي جن کي ڏنگي
ڪي گھڙيون تن سان به گڏجي گھار تون",Adil Soomro
"جنهن کان وِڇڙي پيارا ويندا
ڪيئن ڀَلا سو کلندو سائين.",Adil Soomro
"پنهنجي رتُ جي بوتل وڪڻي
ڌيءَ لئه آندو مون رانديڪو",Adil Soomro
"مان اڪيلو ٿر جي سانجھي تنهنجي ياد
سامهون ٿوهر جي پٺيان ٿو سج لهي",Adil Soomro
